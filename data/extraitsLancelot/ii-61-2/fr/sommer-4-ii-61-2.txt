et
Cheualche le droit chemin en la forest. tant que chou uint pres de nonne. Et
lors vit sor destre. j. paueillon tendu les le rui dune fontaine. Et lors
torna cele part maintenant por sauoir qui dedens estoit. Et quant il vint a
luis del paueillon. si troua dedens iusques a. vi. hommes et estoient assis
a vne table por mangier. Et mesires Gauuain descent et atache son cheual
 à . j. arbre et y pent son escu puis  entre el paueillon. si
salue ceus qui au mengier seoient. et il ni ot celui qui mot li die. ains le
regardent moult felenessement. Et quant il vit quil ne li réspondent riens
Si ne laisse mie pour chou quil ne se soit assis auec euls lespee chainte et
Oste son heaume de sa teste. et le met deles lui. puis mangue moult durement comme cils qui moult grant fain auoit. Et dist a celui qui deles lui
seoit. Biaus sire mangies et faites lie chiere.
Non dieu sire cheualiers ce dist cils bele chiere ne puis iou faire de mon
mangier que vous mangies deuant moi Car par auenture aussi grant
mestier en ai iou comme vous aues. Si vous desfench que vous ni metes plus
 la main quar par mon chief vous le porries bien comparer. Et tout li autre
dient a une vois. sil ne sen uait il locirront Et il dist que ia por aus tous ne
sen partira. Lors saillent cil as haches et as espees. Et quant mesires
Gauuain uit chou si lache son heaume et prent son escu. Et cil sen vienent
uers lui lez espees traites por lui ocirre. Et il nen refuse nul. ains trait
lespee et fiert si le premier que il ataint quil labat mort. et puis en fiert. j.
autre si quil li cope le bras. Et li autre tornent en fuies. mais mesires
Gauuain nen daigna onques. j. encachier. Ains monta sor son cheual 
et se remist en son chemin. Si a tant ale quil vint en vne grant ualee Et
il regarde deuant lui si uit vn  castel moult bien seant. clos 
daigue tout environ. Et il torne maintenant cele part si est venus iusques
a laigue et entre en la maistre rue. Si cheualllehe tant quil vint uers vne forteresce Si regarde desor destre si oy vne vois de femme asses pres de lui ce li sambloit.
ors point maintenant cele part. ou il ot oy la uois. Si uit vne damoisele
Len vne cuue de marbre qui crioit a hautes vois. sainte marie aiue qui me
getera de chi Et mesires Gauuain point cele part et uit la cuue qui estoit
demi plaine daigue si que la damoisele y auenoit iusques au nombril. Et quant elle uit monseignour Gauuain Si li dist. Sire cheualiers pour dieu getes
moi de chi Lors giete mesires Gauuain lez mains et lahert parmi les
bras. mais il ne la puet remuer pour pooir quil ait. Si si assaie. ij. fois
ou. iij. Et quant cele uit quil ne la remouera Si li dist. ha : sire cheualiers
failli aues a ceste auenture Or poes dire que ia nen partires de chi sans za
honte auoir Damoisele fait mesires Gauuain se iou ne vous ai deliuree ce
poise moi. Et sachies que ie en ai fait tout mon pooir. mais or vous proi
 par amors que vous me dites porcoi vous estes chi et se par nul homme
vous en porries estre ostee Par foy fait elle iou sui en tel maniere que iou
y soeffre toutes les dolours que femme nulle puist soffrir. Ne ia nen serai 
getee deuant chou que li mieldres cheualiers del monde men getera. Mais
loccoison porcoi iou y sui. ne saures vous ia par moi ne vous ne autres
deuant chou que cil qui men getera sera uenus. et sa uenue est asses
pres. quar che sera en chest an Comment fait il est chou que vous soffres
tant de dolors. Che safulres vous fait elle se vous tastes ceste aigue quele elle
est. Lors mist mesires Gauuain ses mains en laigue.  mais il ne le
quida ia a tamps rauoir ostee. quar il quida la main auoir perdue Sire cheualiers fait elle. or saues vous bien quele dolour iou sench 
EN ceste maniere que vous oies senti mesires Gauuain que la damoisele
soffroit grant torment et grant dolor. Si li dist. Certes damoisele
iou ne sai comment vous puissies longuement durer en tel paine.
par foy sire fait elle se iou peusse morir pour trauail. iou fuisse piecha morte.
Mais diex ne veult mie que iou muire encore. Car il ne sest mie bien uengies
dun pechie que iou fis iadis. porcoi iou sueffre ceste dolor et cest trauail.
Si vous en porres aler de chi quant il vous plaira Car il me samble que ce
de moi oster de chi est il noiens.
tant sen part mesire Gauuain et sen uait droit au maistre palais. et
uallet saillent encontre lui plus de. XX. si le mainent el palais amont
pour desarmer. Si troua mesires Gauuain asses de cheualiers laiens qui se
drechierent encontre lui si tost comme il le virent uenir. et li distrent que bien
 fust il uenus. Et il encline a tous. Et on li fait oster ses armes. puis ll
font uestir vne moult riche reube. si le font assfeo ir dencoste aus et li de
mandent dont il est. Et il dist del royaume de logres et de la maisnie le roy
artu Lors li font li cheualier le plus grant ioie quil pueent. et li demandent
noueles de la maison le roy artu. et il lor dist teles comme il les sauoit. Atant
issi hors dune cambre vns grans cheualiers qui se faisoit aporter a. iiij
sergans et uenoient auec lui grant plente de cheualiers. et il estoit vns des
plus biaus cheualiers del monde. si sambloit bien gentils hom Et quant ci
de laiens le virent uenir. si dirent a monseignour Gauuain que chest
li roys: Et il se drece contre lui et li dist Sire bien ueignies. Et il li rent son
salu a moult bele chiere. et le fait asseoir deles lui si li demande qui il est
Et il en dist la uerite. Si en est li roys moult lies quant il set que chest mesires
Gauuain. quar moult le desiroit a ueoir. si parolent ensamble
Andementres quil parloient ensi regarda mesires Gauuain enuers. j.
huis dune cambre. si uit laiens entrer. j. blanc coulon. qui
portoit en son bec. j. enchenssier dor moult bel et moult riche. E
Si tost comme il fu laiens entres. fu li palais raemplis de toutes bones odours
Et lors furent cil de laiens si amuis quil ni ot. j. seul qui mot desist
Ains sagenoillerent si tost comme il uirent le coulon. Et il sen entre en vne
cambre Et maintenant corent cil de laiens et mistrent lez taules et les napes
sor lez dois et saisistrefnt li vn et li autre sans chou que nus ne dist mota
A ceste auenture fu mesires Gauuain moult esmerueillies. si sassist
auec les autres et sen rit de chou quil les vit en proieres et en orisons
Apres chou ne demora gaires. que mesires Gauuain uit
issir de la cambre ou li coulons estoit entres. vne damoisele la plus bele quil
eust onques mais ueu en iour de sa vie. La damoisele estoit delie et
estoit trechie a vne bende. Et auoit le plus bel chief. que onques femme
portast. Si estoit si bele de toutes beautes. que el monde nauoit sa: pareille
Elle issi de la cambre. et portoit entre ses mains le plus riche uaissel
que onques par homme terrien fust ueus. Et fu fais en samblance de calice
Et la damoisele le tint plus haut que son chief. si que tot cil de laiens le
virent et enclinerent. Et mesires Gauuain regarde le uaissel et moult le
pensa en son cuer mais il ne set de quoi il est. Car de fust nestoit il mie
ne de nulle maniere de metail. ne de pierre ne de cor ne dos et de chou est
il moult corouchies. quant il ne set de quoi il est
Apres regarda la pucele qui tant estoit bele et gente et plaisans si sesmerueille moult de la grant biaute dont elle est si plaine. quil ne set
riens del uaissel. Car onques mais ne uit damoisele qui a cestui sappareillast.
Si y muse mesires Gauuain moult longuement a li regarder si qua autre cose
ne pense. Ensi com la damoisele passa par deuant les cheualiers le saint uaissel en sa main. si sagenoillerent cascuns deuant li Et si tost comme il fu
portes par deuant lez tables si furent maintenant de toutes lez bones viandes
que on puist deuiser et de toutes lez boines odeurs raempli del monde Et
quant la damoisele fu vne fois passee par deuant les tables. si rentra en la
cambre dont elle estoit uenue. Et mesire Gauuain le conuoie de sez iex le 
plus quil puet. Et quant il ne le uoit. si regarde la table deuant
lui et il ni voit riens. Et ni auoit celui qui neust autant de uiande deuant lui.
comme se elle sorsist. Et quant il vit al chou si en fu si esbahis
quil ne sot que faire ne que dire Car bien quide auoir mespris en aucunes
choses : pourcoi il ait perdu a auoir a mangier aussi com li autre auoient 
si sen sueffre a demander iusques atant que lez tables soient leuees.
Apres mangier quant les napes furent ostees. si sen alerent tuit del
palais. et sen partirent si que mesires Gauuain ne sot quil furent
deuenu. Et quant il volt descendre por uenir en la cort aual. si ne pot
de laiens issir. quar li huis furent bien ferme. Et quant il vit chou si se 
uait apoier a vne fenestre et commenche moult durement a penser a chou
quil auoit ueu. Et lors uit issir dune cambre. j. nain qui tenoit. j.
baston et vait la ou il vit monseignor Gauuain si li dist. Que est ce maluais
cheualiers. que par male auenture soies vous apoies a noo fenestres. Fuies
quar vous ni deues pas estre. quar trop a en vous vil chose. mais ales vous
repondre en aucune de ches cambres que on ne vous voie. Lors hauce le
baston por ferir monseignor Gauuain. mais il geta le bras enfu teocleontre
si li toli le baston. Et quant li nains vit chou si li dist. ha : maluais cheualiers. che ne tel vault riens. Certes tu ne te pues de chaiens partir
sans honte auoir. Lors sen uait mesires Gauuain  el chief de la sale.
si y uit vn des plus riches lis del monde. Et il uait maintenant cele part,
car il baoit a couchiera Et en ce quil si dut asseoir: si oit vne damoisele qui
li crie ha : cheualiers tu morras ia se tu ti couches desarmes. Car
chest li lis auentureus. mais vois la vnes armes si ten armes se tu
veuls et puis ti couches. se tu es tels que tu ti voelles couchier
Lors cort mesires Gauuain cele part ou il uit les armes si sen apparelle
aux miex quil puet. Et quant il sest bien appareillies si sen uait
au lit et si assiet. mais si tost quil y fu assis. Si oy une vois la plus
hideuse quil eust onques mais oi. Si quide bien que chou soit vois de
deable. et maintenant voit issir dune cambre vne lance dont li fers estoit 
tous enflammes. si fiert monseignor Gauuain si durement.  que
pour escu ne pour hauberc ne remaint que li fers ne soit passes doutre en
outre parmi sespaulle. Et il se pasme de langoisse quil sent Et quant il
fu reuenus de pasmisons si sent le fer esrachier hors de sespaulle. mais!
il ne set qui li oste. si saine moult durement. mais onques del lit pour
 Chou ne se remua. ains dist quil morra tous frois ou il uerra encore plus
quil na ueu. Mais moult se sent durement naures. Si y demora en te
maniere tant que il su anuitie. si capaines y pooit on ueoir. Et de chou
que on y ueoit estoit de la clarte de la lune qui laiens entroit par les
fenestres qui estoient ouuertes
 Et lors esgarde mesires Gauuain et voit en vne cambre. j. serpent tel
quil na homme el monde. qui de lui ueoir ne deust auoir paour.
Car il nest el siecle nulle maniere de colour. con ne peust ueoir sor lui;
Et moult estoit hideus a esgarder. et li serpens commencha a aler et a uenir
par deuant lui amont et aual parmi la cambre ifouant soi de sa keue et batant
 la terre. Et quant il se fu ioues grant piece si se torne chou desous deseure. et commence a crier et a braire. et a faire la plus forte fin del monde
Et quant il sest ensi grant piece debatus si sestent aussi comme sil fust mors
Et mesires Gauuain sen esmerueille moult durement Car il uit quil getoit de
sa bouche serpentiaus plus de. V. qui tout estoient uif. Et quant il ot chou
 fait si sen vint el grant palais. si y trueue. j. grant lupart le plus fier
del monde si li cort sus et cil a lui. si commence la bataille entreuls. ij:
la plus fiere del monde. quar li serpens quidoit toutes voies uenir au dessus
del lupart fmais il ne poet. Entrues kil se combatent ensi auint a monseignour gauwain kil ne uit goute. Si luisoit la lune mout clere. Mais au chiet
 de piece li fu rendue sa clartes si kil pot bien ueoir le lupart et le sierpent
ki encore se combatoient. Grant piece dura la mellee de euls. ij. si que
 mesires Gauuain ne sauoit liquels en auoit le meillor. Et
quant li serpens vit quil ne porroit uenir au desus del lupart. si sen retorna
en la cambre dont il estoit issus. si corent li serpentel a lui et il a aus
Se desfendent li serpentel moult durement et aide li uns a lautre de tout
son pooir. Et dura la mellee ensi grant piece de la nuitl Et tant que en
la fin ochist li grans serpens lez petis serpentiaus. et li serpentel aussi lui
Et lors commenchent les fenestres du palais a flatir lune a lautre.
Si font si grant noise et si grant ln teral debateis. quil samble bien que li
palais doiue fondre.
Et lors entra laiens vns vens. si grans et si fors quil emporta toute la ionchie del palais. Grant piece apres le debateis des fenestres oi
mesires Gauuain lez plus grans pleurs del monde. et le plus grant doel
si li sambloit bien que ce fuissent femmes. Et quant il se veults drechie
en estant por ueoir que ce estoit. Si uit issir dune cambre iusques a. Xij;
damoiseles qui font le plus grans doel sdoul monde. si aloient lune apres
lautre. Et dient tout en plorant Biaus sires diex. et quant isteronz nous de
cest trauail. Et quant elles sont uenues iusques a luis de la cambre ou li
colons: estoit entres le soir deuant. Si sagenoillent illueques et font proieres
et orisons. Et totes voies plorerent moult durement Et quant
elles y orent grant piece este. si retornerent arriere la dont elles estoient
uenues. Et quant elles sen furent alees. Si vit mesires Gauuain issir de la
cambre. j. cheualier arme de toutes armes si dist a monseignour Gauuain.
Sire cheualiers leues sus si alez dormir en vn autre cambre de chaiens. quar
chi ne poes vous remanoir longement. Et il dist quil y demorra. ou il
morra en la paine Biau sire fait li cheualiers non ferois quar aincois que
vous y remansissies me combateroie iou a vous.
Le combatre fait mesires Gauuain me sofferroie iou bien Et nepourquant ainchois que iou men alaisse me combateroie iou. Par foy fait
cil puis que vous ne le voles faire par debonairete. vous le ferois par
force quar ie vous desfi."
LOrs li cort sus lespee traite. et met son escu sour sa teste. et mesires 
Gauuain se drece. et se desfent au miex quil puet. Et cil se haste
trop durement. si sentredepiecent lor escus et lor heaumes. et
se desrompent lor haubers sor lor costes et sor lor hanches. et se traient le
sanc de lor cors.  mais moult forment est empiries: mesire Gauuain
de la plaie quil auoit en lespaulle. Car elle ne pooit estanchier. et cele plaie 
le mist auques au dessous si sueffre et endure tant comme il puet. Et se
cueure de son escu. comme cil qui bien le sauoit faire. Et li cheualiers le
haste trop durement. si le maine vne heure cha. et autre la comme cil qui
auoit moult  grant pooir et moult grant force. Et mesires Gauuain
sueffre tant quil a salaine reprise. puis coert sus au cheualier moult uistement. Si le maine auques a sa uolente. et dura la bataille moult longuement. Si quil ni a celui qui nait auques perdu la force de son cors. Et se
sont tant combatu que la plache ou il se combatoient est toute couuerte dez
mailles de lor haubers et de lor escus Si sont si las et si traueillie quil
ne pueent les testes leuer. quar il estoient ambe doi cheu a terre aussi comme se
en pasmisons Si iurent vne grant piece ensi tant que li palais commencha a
trambler. et lez fenestres a ferir et a debatre. et il commence a tonner et
a espartir. et a faire le plus felon tamps del monsu er elde. sanz chou quil
ne plouoit mie.
De ceste auenture fu mesires Gauuain moult esmaies majs il est si traueillies et si las quil ne puet la teste leuer. Et auec chou auoit il le ceruel si
atorne del tonnoire quil auoit oy quil ne sauoit sil estoit mors ou uis. Et
apres chou vint vns douls uens : que cestoit a merueilles et maintenant
descendirent el palais pluisors vois. qui cantoient si doucement. quil na el
mont melodie ne son. qui a ce se peust prendre. et bien pooient estre. Ij.
ou plus. Et mesires Gauuain ne pot gaires entendre de ce quil disoient. fors
que a la fois cantoient loenges et gloire soit au roy dez chieuls. Et aincois que
les vois fuissent entendues furent par laiens espandues toutes lez boines odours
del monde. Mesires Gauuain entent bien les vois. si les ofilt si doulces
et si plaisans quil ne quidoit mie que chou fuissent chosez terrienes,
S mais espirituels. Et sans faille si estoient elles. Et il ocure lez iex. mais
il ne voit riens entor lui. Et lors set il bien uraiement que ce ne sont pas
choses terrienes quil a oyes. quant il ne les pot ueoir. Si se leuast moult
volentiers orendroit se il peust mais il ne puet quar il a perdu
toute la force del cor et des membres. Et lors voit issir dune cambre la bele
damoisele. Cele qui le uaissel aporta le soir deuant lez tables Et deuant l
uenoient. ij. encensier. Et quant elle vint en mi lieu del palais si assiet
le saint uaissel deuant li sour vne taule dargent. JRIet el Et mesire Gauuain
uit tout entor lui iusques a. Xij. encensiers dargent qui ne finoient dencenser. Et lors commencherelnt toutes lez vois a canter si dolcement que cuers
domme ne le porroit penser ne langue dire Et tout disoient a vne uois
ensamble honor et loenge soit au roy dez cielx
Cuant li chans ot grant piece dure Si prent la damoiselle le saint uaisse
 et lemporte en la  el cambre. dont elle estoit uenue. Et lors se
departent lez vois et sen vont. Et lors sont lez fenestres del palais ouuertes
et puis recloent tout maintenant. Si deuint li palais si obscurs que mesires
Gauuain ni vit goute. Mais de tant li est il si bien auenu : quil sent son cors
aussi sain et aussi aaise comme sil neust onques mais eu ne mal ne dolor, Ne
de la plaie quil auoit eu en lespaulle na il garde. quar il en est tous garis. Si
se drece lies et ioians et uait querant le cheualier qui a lui sestoit combatus
mais il ne le puet trouuer. Puis oit uenir grant plente de gent. Si sent con
le prent par les bras et par les pies et par les espaulles et par la teste si le porte
on hors de la sale et lont bien loiet en vne karete qui en mi la cort estoit. et
illueques demora il dusques au ior 
 Au matin quant li solaus fu leues sesueilla mesires Gauuain. si se
 trueue en la karete. mais es limons auoit. j. cheual si maigre et
Si caitif quil ne ualoit pas en toutes coses. iiij. deniers Et quant
il se uoit en tel liu. Si en a si grant doel que pour. j. poi quil nest issus
del sens. si amast miex a estre mors que vis Maintenant vient cele part vne
Vielle a tout vne escorgie si commenche le cheual a batre et lenmaine grant
aleure parmi la uille.  Et quant li menestrel voient le cheualier en la
carete. si sen vont apres huant et criant et li vont getant fiens! et chauates
et boe a grant plente. si le conuoient a grant honte fors de la vile a toute
lordure quil porent trouuer. Et quant il orent passe le pont si le deslie la
uielle. et len Ia tszal laist aler. Et il saut ius maintenant et monte sor
o son cheual. et puis demande a la uielle comment li castiaus a a non Et elle
li dist quil a a non corbenic. Et lors sen uait faisant le plus grant doel del
monde. et maldist leure que il fu nes quar ore est il li plus vils cheualiers
del monde.
Ansi erra toute ior faisant son doel sans boire et sans mangier. Et au soir
 sen vint chies vn proedomme qui moult estoit boins clers et
bien lettres. et vint laiens aincois quil eust ses uespres dites. si les oy
mesires Gauuain Et quant elles furent dites si demanda li prodoms a
monseignor Gauuain dont il est. Et il en dist toute la uerite. et lors li dist
li hermites. ha : sire vous soies li bien uenus Certes vous estes li cheualiers el monde que ie desiroie plus a ueoir. mais por dieu ou geustes vous
anuit. Et il est si corochies quil ne puet mot dire. Ains li vienent lez lermes as iex. Et lors saperchoit bien li prodom quil a este corocies daucune chose,
si en laisse atant la parole ester. Fors de tant quil li a dit ne soies
mie corouchies. Car il nest nuls si prodom a qui il ne meschieue a la fois:
vertes sire fait mesires Gauuain. Iou sai bien quil meschiet a la feye a
Umaint proedomme. Mais onques mais ne meschei tant a. j. seul 
homme comme il mest mescheu puis et. viij. iors ent cha. Lors li
conte toutes lez auentures qui li estoient auenues. Et li prodoms le regarde et
deuint tous esbahis. Et lors li dist au chief de pieces. ha: sire si mait diex
voirement est chou moult grant mescheance. quar vous ueistes. et si ne
seustes que ce fu. ha : sire fet mesires Gauuain se vous le saues si le me
dites Certes fet li prodoms ce fu li sains graaus. li sainz vaissiaus ou li
sans nostre seignor fu espandus et en quoi il fu recoellis. Et quant vous
ne li fustes humilians  et simples bien vous dut estre sez pains uees.
Et si fu il chou  ueistes vous apertement. Car tout y furent serui fors
vous Por dieu al fet mesires Gauuain de ches auentures me dites la 
uerite. Ia par moi nen saures riens ce dist li prodoms. Et si ne demorra
mie longement que vous ne le sachies. Biaus dous sire fet mesire Gauuain
au mains me dites que li serpenz senefie. se uous le sauezl Et iou le vous
pardirai puis que tant vous en ai dit mais apres chou ne me demandes
plus nulle riens quar iou ne vous en conteroie plus.
Voirs est que vous ueistes en la cambre le serpent qui getoit de sa bouche
petis serpentiaus. et puis sen issi par luis en la sale. Si y troua le
lupart a qui il se combati. mais vaintre ne le pot. si sen retorna en sa
cambre. et lors li corurent sus li serpentel. si locirrent illuec. et il euls
che ueistes vous voirs est sire fait mesires Gauuain Or vous dirai fait li 
prodoms que ce senefie Li serpens qui est si grans et si fors chou sera
senefianche del roy artu qui a norri et aleue sez hommes. Et ensu tez elsi com
li serpens issi de la cambre. sen istra li roys artus hors de son pais pour
destruire. j. cheualier. et corra sor le cheualier aussi com li serpens
corut sus le lupart. mais uaintre ne le porra si en fera il tout son pooir et 
puis sen retornera il en son pais. aussi com li serpens fist en sa cambre.
quant il uerra quil ne porra le cheualier plaisser Et lors si auendra une
auenture moult merueilleuse Car tout autressi com la lumiere de vostre ueue
fu estainte el palais auentureus ou vous ueistes le lupart. En cel maniere
sera estainte la lumiere de uostre proece.
Apres quant li roys sera reuenus en son pais aussi com li serpens
sen retorna en sa cambre. si li corront sus si homme aussi com li serpentel corurent sus au serpent et durra la bataille moult longuement ltant
quilr locirra au darrain et cil lui aussi. com li serpens fist lez serpentiaus. et
il ocistrent le serpent. Or vous ai dit que chou senefie. Si uoeil que vous
fachies aussi ce que iou vous dirai. comme iou ai fet ce que vous me proiastes.
Et mesires Gauuain li otroie. Or voel iou fait li prodoms que vous me
iures sor sains. que iamais ior de uostre vie ne parleres de ce que iou vous
ai ci dist. ne ne le feres a sauoir a homme ni a femme. Et mesires Gauuain
li iure sor sains. mais moult fu esbahis dez paroles quil a oijes. et
fait plus bele chiere que li cuers ne li aporte. Si remest laiens cele nuit. et
fu aaisiez de quanque li prodom pot auoir Et au matin si tost com il ot oy
 messe prist sez armes et monta sor son cheual et commanda le prodomme a
dieu et se remist en son chemin autressi com il auoit fet deuant Mais atant
laisse ore li contes a parler de monseignor Gauuain et de ses auentures quar
assez en a ore deuise dusques a vne autre fois que tamps et lieus en sera
Ains retorne a parler de hector des mares dont grant piece sest teus. Si
 comme il se parti de monseignor Gauuain a lentree de la forest. si conme
li contes la deuise 
 OR dist li contes que quant hectors se fu partis de monseignor Gauuain
quil erra toute ior parmi la forest iusques as uespres Et lors encontra. j. nain qui uenoit parmi la forest. le grant trot sour vn
 ronchi. Et quant il vint pres de hector si li dist Sire cheualiers vous ales
trop. Comment fait hector. Ia par moi fait li nains plus nen saures. Si sen
torne sans plus dire. Et hectors cheualche toutes voies sans plus reposer tant
quil vint as. ij . perrons qui estoient en mi le chemin de la forest. ou il
auoit lettres escriptes qui disoient ia nus nira auant de chi. quil ne quiere sa
honte. mais por chou ce dist hector ne retornera il mie deuant quil voie porcoi. puis sen vait le droit chemin de la forest tant quil vint a lissue. Et il ot
oste son heaume por le chaut.
ors encontra. ij. damoiseles. Si les salue. Et elles li rendent son
salut. puis li dient. ha : sire com chou est grant damages de
yous que vous estes si grans et si biaus. Et hectors ne sesmaie de riens que
elles dient ains lez commande a dieu. et sen uait vers. j. chastel que il
vit deuant lui. Et quant il vint pres si y uit vne grant
yaue. qui moult estoit noire et parfonde. Et par dessus si auoit vn pont
qui estoit de. iiij. toises de le. Il vint iusques a. j. orme. et il
lo vit dessous vne damsolisele. si le salue. Et elle li rent son salut. Et puis
li dist. Sire cheualiers mar y ales en cel castel quar vous y series ia noies
Comment damoisele fait hectors Chou vous dirai iou bien fait elle vees vous
la cel cheualier qui est fpieral deles cel pont. Oil fet il iou le voi bien.
Sachies fait elle quil est si boins iousterres que el mont de si
com iou quit. na son pareil Et il vous conuendra a lui ioster. Si sai bien
quil vous abatera et metra la ou il met les autres. Et ou lez met il fait hectors.
Par foy fait elle il les met en laigue. et euls et lor cheuaus sour coi il sieent
Et pour che vous loe iou que vous nales mie cele part quar de iouster a lui
ne poes vous riens conquester
Damoisele fait hector chou uerrai iou par tamps. Lors le commande a
dieu. Si vint iusques au pont. Et quant il y est uenus si trueue vn glaiue apoie a. j. arbre et il le prent quar aussi nen auoit point. Si se met
sor le pont Et li cheualiers qui estoit sor le pont dist quil se gart de lui. et il
dist que si fera il a son pooir. Lors laissent corre li vns uers lautre lez
glaiues alongies. si sentrefierent lez greignors cops quil porent. Li cheualiers del pont brise son glaiue. et hectors le fiert si durement quil abat en 
lyaue cheual et cheualier. Et se li cheualiers neust trouue a coi il se retenist
noies fust maintenant sans faille. Et hectors ne le regarde plus ains sen uait
a la porte del castel. quar il quida ens entrer. Et on li clost le porte a lencontre Et il demande a vn homme qui deseure le porte estoit. pourcoi 
on ne le laist entrer el chastel Pour chou fait cil que nuls cheualiers ni puet ao
entrer deuant chou quil ait iure sor sains quil deliuerra le castel dez maluaises
Coustumes qui y sont et qui fera tout son pooir doster les toutes
Tout chou ferai iou volentiers fet hectors. et iou le creant loiaument
Et lors li fu la porte ouuerte et li y entre ens. Et puis demande lez
coustumes del castel. Nous le vous dirons volentiers fait cil. Il est voirs
que chaiens a le plus felon cheualier et le plus cruel del monde. Et est sires
de chest chastel. Et est si preus as armes que nous nen sauons nul si preu
Et por chou quil si sent a si tres preu et plains de si grant proece. se combat
il a tous lez cheualiers qui vienent ceste part Et quant il en sal aucun uaincu
si le fait despoiller tout nu et puis le fait trainer parmi toutes lez rues de ceste 
uille. Et che fet il as cheualier estranges. mais encore y a il vne
coustume qui est plus uilaine a nostre oes Car il nest nul ior de lan quil ne
prengne vne de nos filles par coi elle soit pucele. et gist a li par force et
puis le baille a vn uallet a tenir en soignangtage. Et ensi en a il honni plus
de xl. dont nous sommes si dolant que nous ameriemes miex a morir que a 
viure. Et chou sont lez coustumes de ceste uile. Si couient que vous metes
grant paine a abatre toutes yceles coustumes ou vous seres pariures. Et il
dist quil en fera son pooir moult volentiers Mafils comment porrons nous
trouuer le cheualier. vous le trouerez moult bien et el fait cil. Car nous
vous menrons la ou il est se nous poons. 
Lors lenmainent en vn moult bel iarding plain darbres fors de tant quil
Lyauoit en mi lieu vne place qui bien duroit. j. arpent de lonc et de
le. et estoit clos de boins pels agus et fors tot entour Et cil li moustre vn
cor diuoire al qui pendoit a vn pin. et li dist quil li conuient sonner
le cor sil veult que li cheualiers viegne auant. Et hectors le prent et le sonne
si haut. que moult sen uait a ies el loins lalaine. Erranment issi vns cheualiers dune grant tour. et fu montes sor. j. blanc destrier. et li cheualiers
fu rous et lentilleus. et si ot le nes bas et tannus. et lez dens rekignies si
sambloit moult bien fellon et pautonniers. Et vait la ou il voit hector. li dist. Diex vous saut sire cheualiers. et hectors li rent son salu a moult
grant paine Et cil dist biau sire dont estes vous Que vous caille ce dist
 hector. dont iou soie. la par moi ne le saures. se vous ne me creantes
a faire mon plaisir. vostre plaisir fait cil ne ferai iou ia se iou ni voi mon
preu et monneur. Mais dites moi quels vostres plaisir seroit.
Nertes fait dont hectors se vous me iuries sor sains que vous iamais ne
Uferies honte ne a homme ne a femme de cest castel. ne a cheualier
 puis que uous laueres conquis vous feres ma uolente et mon plaisir et si vous
diroie dont iou sui. et series acordes! a moi. Et ne le feres vous autrement
fait cil. Naie uoir fait hector. Or sachies bien dont fait cil que iou ne ferai
iamais honte a cheualier deuant ce que iou le vous aie faite la plus grant que
iou fesisse onques a nul cheualier.
 Lors sen part diluec et sen uait armer. Et cil qui erent en la place dient a
hector. Sire saues vous porcoi il vint desarmes. il vous quidoit
afoler par paroles tant que vous eussies fait pais a lui. et que vous ostissies
voz armes. Et quant vous fuissies desarmes. il vous fesist prendre et
faire tant de honte que bouce ne le vous porroit deuiser. Si a en tel maniere
 honi maint boin cheualier qui encore en seront uengie en aucun tamps se
dieu plaist.
Asi disoient cil de la place a hector. Et endementres quil parloient
ensi. si issi li cheualiers de la tor armes moult richement dunes armes
uermeilles. et si ot a son col. j. escu uermeil et vne lance en son poing. Et
 la ou il uoit hector si li dist quil se gart des ore mais de lui. quar il ne
lasseure mie. Ne iou vous ensement fait hector. Car iou ne ui onques
cheualier que iou haisse tant com iou fai vous Lors entrent ambedoi en larpent qui estoit clos ensi com iou vous ai deuise. et laissent corre li vns as
autres. et sentrefierent de tel force que li glaiue pechoient ambedoi
 et sentrencontrerent Pte al si durement quil se portent a terre. lez cheualx
sor les cors. si quil ni ot celui qui ne soit tous estordis Mais hector
se drece premierement. et met le main a lespee. et cil refait autretel com
cil qui de grant force estoit. si sentredonnent grans cops desor lez heaumes
si quil en font le fu saillir. et li oel li estincelent en lor testes as fais dez
 Cops quil sentredonnent. Si depiecent lor escus et desmaillent les haubers
sor lor bras et sor lor hanches. et en font sanc saillir en pluisors lius Et sont
ambedoi si paringal que on ne set eslire le meillor Car li mains uaillans estoit
plains de grant proesche. et de moult grant hardement.
Tant se sont entrecombatu quil ni a celui de eaus. quil ne soit las et traueillies. Mais li cheualiers a recheu. j. si grant cop : que a poi
quil ne muert dangoisse. Et hector le haste tant durement que cil ne fait 
se soi couurir non de son escu. Et hectors li giete. j. cop descremie.
et le fiert si durement quil li fait voler le puing a tout lespee. Et cil qui grant
angoisse sent si giete. j. brait grant et merueilleus. Et hectors Is asrel
remet sespee el fuerre. si prent celui au heaume et li esrace de la teste et
dist quil locirra sil ne se tient por outre. Et cil dist quil nen fera riens se diex li ait. Et hectors trait lespee et le fiert. si quil li fait la teste voler plus
dune lance loins.
ors demande a cheaus qui en la place estoient se il len couuient
plus faire Et il dient que oil. quar il vous conuient deliurer la dame
de cest chastel qui decha est en prison en vne caue ou. ij Iyon le wardent. Et il dist quil est pres de faire tout ce que il volront. Or uenes
dont font il apres nous. et il si fait. Et il le mainent a vne caue qui estoit
desouz la tour. si li monstrent lentree. Et li dirent Sire chaiens est lar dame
en prison. si le gardent li doi lyon si bien que nus nose a li tochier. Et
quant hectors lentent si fait le signe de la uraie crois en son front et se commande a dieu. puis se met en la caue. et on y ueoit bien cler. quar la
caue estoit creuee en pluisors lieus. si que la clarte del ior y fu espandue
partout. Et quant il est auant uenus. si voit lez. ij. Iyons qui estoient
loiet a ij. caiennes de fer. Si en estoit li vns a destre, et li autres a
senestre. et gardoient si bien lentree que nus ne pooit auenir a la dame. 
Cuant hectors uoit que par lez lyons li conuient passer, si giete lescu sor
sa teste et trait lespee et sen uait  uers lez lyons qui faisoient
la plus forte fin del monde. Car il esgratinoient la terre a lor ongles. et se
debatoient de lor keues por euls plus corouchier. Et hectors sen uait uers
celui qui plus pres de lui estoit si tient son escu deuant lui. Et li lyons giete a
lez pies pour prendre lescu. Et hector hauche lespee. si li cope les. ij.
pies deuant. puis recueure son cop et le fiert parmi la teste. si quil li fent
en. ij. parties et cil chiet mors a la terre. Et il sadrece maintenant a lautre
quar moult li tarde quil ait la dame deliuree. Et quant li lyons le uoit uenir.
si se drece sour lez pies derriere et ahert lescu as dens et as ongles. et li 
esrace si durement del col quil fait hector voler a terre. Mais quant li lyons veult: recouurer. et oster sez ongles de lescu. Isasaal si se
lieue hector qui moult auoit grant honte de chou quil estoit keus Si cort sus
au lvon si hardiement que nus ne le ueist qui a hardi ne le deust tenir. si
fiert si le lyon parmi le visage quilll li cope tout le musel. Et li lyons se quide se
lanchier a lui mais il ne puet por lescu ou il ot fichie sez ongles. Et hector
li cort sus a lespee. si li cope la teste et dez ongles tant com il en tient en lescu.
LOrs sen uait a la dame qui li dist que bien soit il uenus Et il respont et dist
que bone auenture li doinst diex. puis trencha la cayne de fer dont
la dame estoit loie. si le prent par le main et le maine hors de la caue ou lez
gens lez atendoient. Et quant il voient la dame uenir. si li font la plus
grant ioie del monde. et a hector autresi. et lez mainent fuies cl a. j
moustier por rendre graces a nostre seignor de lonour quil lor auoit faite,
Quant il furent uenu del moustier si font aussi grant ioie comme il porent faire
et dient a hector que bien soit uenus la flor de cheualerie qui nous a deliure de
la grant honte ou nous estions.
A tel ioie et a tel feste mainent hector en la sale qui toute estoit portendue
de dras de soie et de chendaus. si sassistrent por ce que elle estoit tote
ionchie derbe uert. Et la dame et hectors sassient dune part. Et hector
li demande comment elle auoit non Et elle dist que elle auoit non oruale de
guindoel. Et ensi a a non chils chastiaus ou vous estes. Mais por dieu
 de marigart le rous me dites nos uele. Est chou uoirs que vous laues
ochis. Qui est cils fet hector de qui vous dites. Cest fait elle li sires de
cest chastel Certes fet il mors est il. Le veistes vous ocirre dont fet elle. Oil
voir fet il iou meismes locis a mes mains. Enon dieu sire fait elle
beneoite soient lez mains qui locistrent. Et beneois soit diex qui ceste part
 Vous amena quar vous maues mis el cuer la plus grant ioie qui onques mais
y fust. puis que vous maues uengie del home del monde qui plus laz
 ma fet de honte et por noient. Chou fu voirs sanz faille
quil mama moult quant iou estoie pucele et il me requist damors. Mais iou
le sauoie a si felon que iou ne lamaisse pour riens. et il me requist et fist
requerre par pluisors fois par autres que par lui. et par. j. sien frere
Si en esmurent tant lez paroles que iou dis que sil ne me laissoit en pais que
iou le feroie mettre a malaise. Et il fu moult felons et orgueilleus Si me dist
moult grans vilonnies et deuant ma gent meisme. Et quant vnz miens cousins
oy chou : si en fu si courouchies quil lochist.
Quant marigarse li rous oi ches noueles que sez freres estoit ocis. Si
manda cheualiers et sergans quamquil en puet auoir. et puis entrà
tot par nuit en cest castel entre lui et sa gent et fist ocirre et decoper tous
chiaus qui ne volrent deuenir si homme et li pluisor demorerent tout vif. qui
salierent a lui. quant il virent quil ne porroient autrement escaper. et il
 Sen vint en ma cambre. ou iou me gisoie. si iut a moi a force. Et
quant il ot che fet si ne me veult prendre a femme ne a espouse. ains fist
prendre. ij. Iyons auoeques moi et dist que ensi se uengeroit de moi pour
son frere qui pour moi estoit mors. et que iou nisteroie iamais de prison ne
de cele caue a nul ior de ma uie. deuant que vns cheualiers men geteroit par
Ja sa force et par sa proece. Et tout ensi le fist il iurer a tous cheuls de chest
chastel as granz et as petis et que sil moroit aincois de moi que on ne men
geteroit mie apres sa mort. Si ai demore en tel dolor et en tel destrece plus
de. iiij. ans que onques ni mangai ne ne bui fors pain et aigue tant seulement. Or vous ai iou conte par quel raison iou fui mise en prison. Si vous
pri que vous me dites sil vous plaist qui vous estes et comment vous aues
non. quar moult le desir a sauoir. Et il li dist que on lapele hector dez 
mares. et quil est de la maison le roy artu et compains de la table roonde;
oire fet la dame que vous soies li tres bien uenus puis que vous estes
y de la maison le roy artu. Or quit iou bien fait la dame que vous me
sauries bien a dire noueles dun cheualier quir est aussi de sa maison se vous
volies. que on apele lancelot del lac. Par mon chief dame fet hectors. de lui ne vous sauroie iou riens que dire. Car a la cort monseignor
le roy artu nen set on riens. Car nous sommes esmeu por lui querre iusques a. Xiij compaignonz et tout de la table roonde qui en cest an
ne reuenront a cort deuant chou quil en sauront  vraies noueles sil est
mors ou uis. ha : fait la dame Biaus douls sires comment puet chou estre. 
Et hector li conte lez noueles tout ensi comme la royne les auoit comptees a
la cort. Et quant elle lentent si pleure moult tenrement. Et dist ha: lasse
quel damage et quel dolour sil est mors. Iamais si prodom com il
fu ne morra. Et hector li demande de coi elle le connissoit. Et elle dist que
elle ne le connissoit fors que de veue tant seulement. Car onques puis que il ot ij. mois passez ne le vi. et si est il mes cousinz germains mais on
men a puis tant de noueles contees. la ou iou estoie en prison que iou sauoie
bien quil estoit uis et por le tres grant prouece qui estoit en lui lamoie iou plus
que nul homme viuant.
Dame fait hector comment le vous disoit on. ia ne pooit on parler a vous as
fors par lez. ij. Iyons que iou ai ocis Sire fait la dame si pooit bien.
quar il y auoit vne autre entree. par ou cil uenoient qui maportoient a
mangier. Dame fet hector et comment pooit il estre vostre cousins germainz
Sire ce dist la dame. Madame me mere si fu suer au roy ban de benoyc son
pere. si lamena li roys bans en ceste contree et en ceste terre ou nous 
sommes. mais elle ni uesqui mie moult longement. Car elle morut dedens
lez premiers. ij. ans que elle y uint. Si que iou nauoie que demi an quant
elle trespassa de chest siecle. Et apres sa mort ne uesqui mes peres que. vij.
ans. Et par chou perdi iou tote ma forche et toute ma terre fors seulement
cest chastel. Si fuisse iou moult riche se mes peres uesquist et haute 
femme. mez puis quil fu mors ai iou este moult poure et toute desheritee.
Ansi conta la damoisele a hector toutes sez auentures. Et hectors dist a
la dame. que por lamor de lancelot le pooit elle prendre pour son
cheualier toutes lez fois que elle volroit. en quel lieu que il fust. Et elle len
mercia moult doucement. Cele nuit fu hectors bien herbergies et aaisies de 
toutes lez choses que on pooit en lostel auoir que on quida que boin li fust.
Et au matin si tost com li iors apparut se leua et appareilla de sez armes al
mielx que il pot et si tost comme il ot oy messe se parti il de laiens et se
remist en son chemin tout autressi comme il auoit fait le ior deuant. Mais
atant laisse li contes ore a parler de lui. et ressres cltorne a parler de monseignor yvain
Chou dist li contes que quant messires ywains se fu partis de sez compaignons. si com li contes a deuise quil erra. iiij. iors entierz sanz
auentures trouuer qui a conter face. Au quint ior endroit prime cheualchoit vers vne forest. si auoit oste son heaume por le caut. Et lors encontra
vne damoisele sor vn palefroi et il le salue. et elle lui tout en
riant Et il pense que por noient nauoit elle mie ris. Si li dist damsoisele
par la foy que vous deues a la riens el mont que vous plus ames dites moi
porcoi vous aues ris se vous le poes faire ne deues. Iou le vous dirai fet
elle se vous me donse tes alnes. j. don lnIes c qui asses petit vous coustera.
Certes fet il et iou le vous otroi. Dont le vous dirai iou fait elle. et lors li
fu voirs fait elle que iou trespassoie par deuant j. paueillon orendroit
a loriere de ceste forest qui ci deuant esta. Si y auoit .i. cheualier et
samie. et iou si marestai et oy que la damoisele li demanda combien il
feroit por li Et il dist quil ne passeroit hui cheualier ne damoisele deuant
Io le paueillon dont il ne li rendist le cheual. Et la damoisele dist que chou
voloit elle bien. Et en chou que iou passoie outre sailli auant li
cheualiers et me volt tolir mon palefroi. Et tolu le meust. se ne fust la
damoisele qui li commanda quil le me rendist. Et iou li dis quant iou men
partis que telx y porroit uenir qui le feroit menteor de sa uantance. Et il me
dist que iou en fesisse tout mon pooir. Et iou li dis que si feroie iou. si
men parti atant Et si tost comme iou vous vi si commencha a rire. Car iou
soi bien que iou len feroie menchoignant. se iou vous en voloie proier. Oi
aues vous oi porcoi iou rioie. Et saues vous quel don iou vous demanc: Iou
vous demanc le sien cheual. pour lamor del mien quil me volt tolir. Et il
 li dist quil en fera tout son pooir. Dont retornerai iou fet
elle et vous menrai la ou li cheualiers est:
Lors retorne la damoisele Et mesire ywains li demande. Damoisele saues
vous qui iou sui. Oil sire fait elle. vous aues non mesire ywainz Si
fustes au roy vriien. et il se teut quil ne dist mot. Si vont ensi parlant
 ensamble tant quil sen vienent deuant le paueillon. Et la damoisele li dist
Sire vees la le cheualier. Et mesires ywains met son heaume en sa teste et
embrace son escu et sen vait cele part ou li cheualiers estoit. Et li cheualiers
saut hors del pauellon tantost quil le voit uenir. Et monte errant sor son
destrier et estoit moult bien armes de toutes armes. Si dist a monseignor ywain. Sire cheualiers il vous conuient aler a pie quar il a chaiens vne
damoisele qui est mamie qui veult auoir vostre cheual. Biau sire fait mesire
ywains sil conuient que elle ait le mien il conuient que iou aie le vostre. Car
a pie ne men iroie iou pas. Il le vous conuient baillier fait li cheualiers ou
combatre a moi. Et lors laurai iou et si ne vous en saurai gre ne mamie
aussi. par foy fait mesire ywains de uostre gre et du sien me sofferroie bien
aincois que iou fesisse chose qui a honte me tornast. Et si me deueroie iou 
bien hair et por fol tenir se iou mon cheual vous bailloie et men
aloie a pies Si estes si fols que vous quidies que iou le vous baille ainsi sans cop
ferir. vous nen ferois dont riens fet li cheualiers. Non voir fet mesire ywains.
Ore est dont a chou uenu fait li cheualiers que vous en aies la bataille puis
que autrement ne puet estre. 
Lors seslonge li vns de lautre puis sentreuienent quamque li cheual pueent
aler. Si fiert li cheualiers monseignor ywain si durement quil li a son
escu fendu et depechiet Mais li haubers estoit si fors et si tenans que maille
nen derront Et la lance vole en pieces. Et mesire ywains qui sa lance portoit
vn poi bas le fiert si durement que parmi lescu et parmi le hauberc li met
la lance parmi le senestre coste. Si lempaint bien comme cil qui estoit de
grant force. si le porte ius de son cheual a terre. puis
retrait son glaiue arriere qui encore nestoit mie brisies et giete la main au
resne del cheual et le prent et le donne a la damoisele qui o lui estoit uenue.
et li dist Damoisele me sui iou uers vous aquites. Oil sire fait elle. Or vous 
commant iou dont a dieu fait il. Lors sen part atant. et laisse cele: del
paueillon qui moult grant doel faisoit de son ami qui naures estoit. si quide
bien vraiement quil en muire. Et mesires ywains est entres en son chemin
et erra iusques as uespres. Et lors est issus de la forest qui li ot dure des
la matinee. Et quant il vint dehors si encontra vne damoisele qui faisoit le greignor doel del monde. Et mesire ywainz la salue. et li demande porcoi elle pleure. Sire fait elle mes amis me bailla iehui le plus bel esperuier
del monde a garder. et que il moult amoit. si le portoie a. j. nostre
reche t Et en chou que iou men uenoie par deuant vne loge galesche. si
sailli hors de le loge vns cheualiers qui le me toli. Et mes amis 
mocirra  pour chou quil quidera mie que iou le li aie donne que il
le mait tolu . Et por chou fai iou tel doel com vous uees.
Damoisele fet mesire ywains ore ne plores plus mais retornes et me
moustres celui qui vostre oisel a. Et ie vous creant que iou le vous
rendrai. ou iou serai telx conrees que iou ne porrai aidier ne a moi ne a
autrui. ha y sire fait la damoisele de dieu soies vous beneis. Lors retorne
et maine monseignor ywain tout le droit chemin quele estoit venue. Tant
quil vienent a vne ualee. Lors li moustre la damoisele. j. poi hors del
chemin a destre partie vne loge galesche dont li cheualiers issi dont elle
sestoit plainte. Et mesire ywain dist a la damoisele. Se vous uees vostre 
oisel si le prendes. ia pour nullui ne le laissies. Et iou vous creant que iou
 vous garantirai a mon pooir encontre tous chiaus qui le vous voldront
contredire. Et se li esperuiers ni est si me monstres li cheualier qui le
vous toli. Et iou le vous ferai amender tout a vostre uolente.
Sire fait dont la damoisele de dieu soies vous beneis. Mais iou amaisse
miex que vous le me rendissies em pais sil pooit estre que par force. Par
dieu fet mesire ywains se iou ne le puis auoir par debonairete. si lafilrai iou
par force. Lors sont uenu a la loge si entre mesire vwain ens tous premiers.
et la damoisele apres. mais il ne salue pas cheaus de laiens Ains dist si haut
que tot le porent oir. Damoisele uenes auant : si prendes vostre 
oisel. Sire fait elle volentiers aussi le uoi iou la. Et elle uient a vne perche
ou il estoit si li desloie lez. ij. pies. et len volt porter quant vns cheualiers
saut auant. Si li dist. Damoisele fuies : que par mon chief vous ne lenporteres mie. Et de tant comme vous estes retornee cha. aues vous vos pas
perdus quar vous ne lenporteres pas. Et se vous uoles oisel. si
queres autre quar a cestui aues vous failli.
Laissies dans cheualiers fait mesire ywains la damoisele porter son oisel ou
vous en uendres tart au repentir. Estes vous fait li cheualiers venus
pour la desfendre. Che verrois vous fait mesire ywains par tamps. quai
elle lemportera malgre vostre.  Et cil giete lez mains pour li tolir. Et
mesire ywains dist quil li laisse mais cil nen veult riens faire. Et mesires ywains trait lespee et dist quil li copera le bras. sil y touche plus a la
damoisele. voire fait cil par mon chief mar laues dit:. Lors sen cort a son
heaume. si le met en sa teste. Car il estoit armes moult bien de toutes
autres armes. Et puis saut sour son cheual. et pent son escu a son col. et
prent. j. glaiue et dist a monseignor ywain quil se gart de lui. Lors laissent
corre li vns uers lautre si sentredonnent telx cops sor lez escus quil les font
fendre et perchier et lez haubers derrompre et desmaillier. Si sentremetent
es chars nues les fers dez glaiues. Si sentrehurtent des cors et des escus et
dez uisages si durement quil sentreportent a terre tot enferre Si est mesires
ywains naures el coste destre. Et li cheualiers est naures si durement
 quil na pooir de soi releuer de la ou il gist. Et mesire ywainz sadrece a tout
le tronchon que il auoit el coste. et sapareille de se“ desfendre et del cheualier assaillir qui le meillor cop li auoit donne quil eust piecha recheu. Si le
quida trouuer prest de se: desfendre. si voit quil ne se remue. si cort apres lui et li esrache le heaume de la teste et li dist quil locirra sil
 ne se tient pour outre. Et cil parole a moult grant paine quar moult estoit
blechies. Si crie merci et li dist pour dieu frans cheualiers ne mochies mie
ains me laissiez viure sil vous plaist tant que iou aie rechut mon salueor Car iou
sai bien que iou sui naures a mort. Si vous pri pour dieu que vous fachies por
moi tant que vous aillies por moi querre. j. saint homme qui est prestres et
 hermites. et li dites quil aporte aueques lui corpus domini Et il dist que
chou fera il moult volentiers. puis commande a la damoisele quele sen aille
et elle si fist. mais elle fist greignor doel. que elle nauoit set par
deuant. Car par li estoit vns cheualiers ocis. et vns autres naures pour
si poi de chose com pour. j. oisel. Et mesire ywains vait querre. j.
hermite. si com li cheualiers li auoit commande. Et vne damoisele qui
estoit amie au cheualier faisoit le plus grant doel sdell monde entre li et. j.
escuier. Et quant li cheualiers fu confes et il ot receu son salueor si le couchent 
en la loge. Et mesire ywain sen uait auec lermite. et enmaine son cheual
en destre Car il ne voloit mie deles si grant seignor com est nostre sires cheualchier. Et quant il furent uenu a lermitage con apeloit lermitage
del mont. Si desarmerent monseignor ywain. iij. frere qui laiens estoient
et prisent garde de lui. Et pour sa plaie demora mesire ywainz laiens. XV. 
iors ains quil peust cheualchier. Mais atant se taist ore li contes a parler de
lui et retorne a parler de mordret le plus iouene dez freres monseignor
Gauuain.
