
Comment lancelot sceust par une damoyselle 
que la royne estoit mallade sy manda au roy et a la royne de ses nouuelles C.xuiii. 
OR dist le compte/ 
que tant demoura lancelot la 
ou la uieille lauoit mene/ 
quil olt passe six sepmaines. 
Et lors se sentist sain et haictie/ 
et desirant de porter armes. 
Si nestoit il pas encore trop bien gari/ 
mes le repos luy ennuyoit 
pour ce que trop auoit geu ce luy estoit aduis. Il se partist de leans/ 
et la uieille luy auoit apprestes unes armes 
qui estoient bennes et belles: et escu tout neuf. 
Et il se mist en son chemin apres la uielle 
Quant il eust cheuauche iusques a midy/ 
si attaint une damoyselle a lentree de une forest/ 
qui cheuauchoit ung petit palleffroy noir la 
quelle pensoit menlt durement/ 
et sembloit bien a ses yeux 
quelle auoit ploure. Il la sallue/ 
et elle luy. Damoiselle fist il uous me sembles courouchee/ ie scairoie uoulentiers lachoison de uostre couroust: 
et sachies que ie y mettroie tout le meilleur conseil 
que ie pourroie. 
Certes fist elle il nest homme fors dieu/ 
qui conseil y peust mettre/ 
car de ce 
donc ie suis courouchiee sont cent mille aultres courouchies/ 
ne ce nest mie chose 
ou ie perde seullement 
mes tous les preudommes du mende tant de la grande bretaingne que de autres terres. 
Par dieu dit lancelot du lac damoiselle 
denc nest ce pas de merueille 
se uous estes courroucee 
et ie uous prie 
que uous me diez 
que cest: 
puis que toutes gens le scaiuent uous le me pouez bien dire. Sire fist elle ie le uous diray 
puis que uous auez tel tallent de le sauoir/ 
et si me merueille 
que uous ne le sauez. 
Uray est dit la damoiselle 
que mon courroust est de .ii. choses. 
De une mienne seur 
que ung cheualier print lautre iour a force 
et de ung preudomme 
qui bien men uengast 
sil feust uif 
mais il est mort 
et uous diray 
comment ie le scay Il est uray 
que quant le cheualier eut prinse ma seur a force il ne la uoulloit rendre 
pour priere ne pour don, 
si men allay a la court du roy artus 
pour faire ma clameur. 
Et quant ie ie y fuz uenue na pas encores huit iours ie ny trouuay encques personne 
qui de riens me respendist 
car ilz entendoient tous a faire deul. 
Et quant ie uiz ce ie fuz toute esbahie 
si priay a ung escuier 
quil me dist 
pour 
quoy ilz faisoient tel deul 
Et il me dit 
que cestoit pour lancelot du lac 
qui estoit mort. 
et aussi me dit 
que ma dame la royne estoit fort mallade de courroust. 
Quant ie uiz 
que ie ne pouoie faire ma besongne 
si men partiz dollente pour la mort du bon cheualier 
dent tout le mende aura mestier: 
car iamais ne sera cheualier 
qui ait telle pitie de poures damoiselles 
comment il auoit 
et moy meismes en auray souffrecte 
car ie ne trouueray 
qui droit me face du tort 
que len me fait/ 
si ne finay 
puis de plourer pour la grant pitie du preudomme 
et ie scay bien sil estoit uif 
qu il me uengeroit mieulx que nul autre. 
QUant lancelot du lac entent 
que la royne est mallade 
si en est moult a malaise: 
et sil peut retourner a court 
sans soy meffaire uers celle pour 
qui il est entre en queste il retournast uoulentiers 
car il pense bien 
que elle nest malla de sinon pour lui. 
Lors dit. Damoiselle 
se uous me uoullez faire ung mien message ie mectroie paine de deliurer uostre seur. 
et elle dist 
quil ny a nul si estrange lieu 
ou elle ne allast par conuenant 
que sa seur feust deliuree. Dictes fist il 
quelle part est le cheualier. Il est fist elle prez dicy. 
Or allez donc tost dit lancelot. 
et ie uous suiuray. Elle tourna hors du grant chemin 
si entra en ung petit sentier a destre Lancelot du lac et la damoisesle cheuaucherent aprez tant 
quilz ont bien alle deux lieues anglesches 
Lors uoient deuant eulx une uallee 
ou il y auoit une tour forte et haulte 
Et la damoiselle appelle lancelot 
et lui dit Sire en celle tour la est ma seur: 
et le cheualier dont ie uous ay compte 
se uous y uoullez aller. uous uendrez fait il auecques moy 
et la me monstrerez 
et naiez ia paour: 
car ie la uous rendray 
se dieu me donne uie et sante. 
Ainsi uont parlant iusques a la porte 
et appellent a luis tant 
que len leur uint ouurir Ilz entrent ens 
puis uiennent a cheual en la salle 
qui basse estoit. 
Si trouuerent le cheualier 
qui estoit mallade des plaies 
que len lui auoit faictes/ 
et la pucelle 
que len alloit querant se seoit sur une couche. 
Et quant lancelot uint leans/ 
si dist a celle pour 
qui il estoit uenu. Uoiez uous uostre seur. 
oy fist elle cest celle 
qui est la assise. 
Et il la prent par la main 
si lui baisle 
et lui dit. Tenez menez la ou uous uouldrez/ 
car ia ne trouuerez homme 
qui pour elle uous arreste tant 
comme ie soie uif. Sire fait elle ie ne uous demande plus fors 
que uous me conduisez a sauuete: 
et bien uous estes acquitte de ce 
que uous me auiez promis 
Allez uous en seurement: 
car ie uous conduiray ou uous uouldrez. 
lors prent la damoiselle et la monte deuant lui. 
Quant le cheualier mallade la uoit 
si en est moult dolent de ce 
quil ne se peut leuer 
car sil feust sain il ne lemmenast point sans coupz denner. 
Et lors dit a lancelot. Beau sire uous me faictes tort 
quant ma damoiselle emmenez/ 
et ny auez nul droit. 
Certes se ie feusse en bon point uous ne lemmeneissiez pas ainsi. 
et bien sachez 
que se ie puis uenir en lieu oncques ne fistes chose 
dont autant uous repentissiez 
comment uous ferez de ceste. 
Beau doulx sire fait lancelot uous prenistes la damoiselle a force 
et oultre sen gre 
et ainsi comment uous lemmenastes a tort ainsi lemmeneray ie a droit. 
Et se uous cuidez 
que ie uous face tort 
si en querez uostre droit 
quant uous pourrez 
si maist dieu dit il aussi feray ie. 
ATant se part lancelot de leans/ 
et quant ilz furent ung peu eslongniez il demanda a la damoiselle 
quil emmenoit auec lui 
qui auoit ainsi naure le cheualier Sire dit la damoiselle ie le uous compteray bien. 
Quant il me eust prinse a forche 
comme ma seur scait bien 
si me emmenoit par cest chemin 
et ie plouroie menlt tendrement/ 
si encentrasmes deux cheualiers de cest pays a 
qui il print pitie de moy/ 
si se prindrent a luy: 
et luy firent les playes 
denc il gist mes il se deffendist si bien 
quil les occhit tous deux/ 
puys me emmena iusques la 
ou uous me trouuastes. 
Et quant il fut uenu il se trouua si mallade 
qu il cuida mourir/ 
et se fist coucher ne oncques puis ne dist mot/ fors tant 
quil parla a uous 
quant il ueist 
que uous me emmenies 
si men est bien aduenu dieu mercy/ 
car il ne me a fait chose 
qui me aist despleu. 
Et quant sa seur louyt, 
si en est menlt ioyeuse. Tant sont alles 
quilz uindrent a lentree de ung bochel, 
si trouuerent une maison close de fosses. 
Et les deux damoiselses se deschendent/ 
et dient a lancelot 
quil deschende pour disner/ 
car bien scaiuent 
quil ne menga huy. 
Et il deschent 
et la uieille aussi. 
Et quant ilz eusrent menge 
et beu lancelot dist a la damoiselle. 
ay ie fait ce 
que uous ay promis. Sire fist elle 
ouy dieu merci et la uostre. 
Or uous priay ie 
que pour le seruice 
que ie uous ay fait/ 
que uous alles a la court du roy artus/ 
et dictes a la royne et a tous ceulx 
que uous y trouueres 
que bien sachent 
que lancelot du lac nest pas mort: 
et dictes 
que uous beustes et mengastes auecques ung cheualier 
qui le soir auoit menge auecques luy. Sire fait elle ie nen seray pas creue/ se ie nen suys plus certaine. Ie uous diz fait il 
quil est sain et haictie 
et bien en poues asseurer ma dame la royne. 
Eu nom dieu fist la damoyselle 
donc ne en puige faillir/ a estre riche dame et puyssante/ 
si tost 
comment ie auray compte ceste nouuelle au roy/ 
car ie ne doubte pas 
que le roy ne me denne chasteau 
ou cite/ 
se ie luy puis compter deuant ung aultre 
ATant sen part lan. de la damoyselle 
et sen uent luy et la uieille 
et cheuauchent iusques au soir 
qu ilz uindrent en une abbaye de nennains 
Et la damoiselle se part de sa seur/ 
sy tost comment lan. sen fut alle. 
Si cheuaucha uers kamalot monlt ioieuse/ 
et lendemain a heure de uespres se trouua a la court. Le roy nestoit pas en la salle a celle heure/ 
ains estoit en ung prael dessoulz la tour/ 
auec luy plusieurs de ses barens/ elle deschent 
et baille son cheual a garder a ung garchon/ 
puis monta au pallaiz. 
si demanda le roy/ 
et len luy dist 
qu il estoit en son preau/ 
et la royne est en sa chambre. Elle sen uint maintenant la 
ou elle cuide trouuer la royne/ 
si entra en sa chambre 
et trouua la royne 
qui estoit ment pensiue. 
Et quant la damoyselle la uoit 
si se agenoilla deuant elle/ 
et luy dist. Dame ie uous apporte nouuelles de lancelot du lac/ 
qui est sain et haictie. La royne tressault de ioye 
si luy dist Belle doulce amie 
comment les aues uous: ie le uous diray fait elle. 
LOrs luy compte 
comme le cheualier 
qui lui auoit sa seur rendue/ 
luy auoit dist 
que la nuyt de deuant auoit beu 
et mengie auec lan. 
Et la royne luy demande 
se elle auoit ueu le cheualier desarme. Dame fait elle ouy/ 
car il menga ersoir en nostre hostel. 
De quelle facon est il fist la royne. Il est ung des plus beaux cheualiers du mende/ 
et estoit ung pou brunet/ 
si en dist tant 
que la roine sceust bien 
que cestoit lancelot. 
Lors est si ioieuse 
qu il nest homme eu mende 
qui compter le uous peust/ 
si court a la damoyselle et lacolle/ 
et luy fait si grant ioye 
quelle sen esmerueille toute/ 
et luy dit. Damoiselle bien uenistes celle part: 
car encques damoiselle ne fist si grant ioie a menseigneur 
comment uous feres/ 
si tost 
comme il uous orra parler. 
et uenes tost a luy/ 
car menlt me tarde 
quil sache ceste nouuelle/ 
lors la maine deuant le roy/ 
si luy fait dire ce 
quelle luy auoit compte. 
Et quant le roy lolt/ 
si en est monlt ioieulx/ 
et dist oyans tous ses barons. Damoyselle uous me aues fait a merueilles ioyeux de ce 
que uous me aues dist/ 
si uous en denne en guerdon celluy de mes chasteaux 
qui mieulx uous plaira/ 
et celle luy chiect aux piez 
et luy baise le soullier. 
Et apres luy demande le chastel de louerzes/ 
et le roy lui denne 
Lors commencent a mener grant ioie par leans mes sur tous 
et toutes est la royne ioyeuse/ 
sy garist de sa maladie et amende de iour en iour 
et reuient en sa beaulte. 
et est plus ioieuse 
que onques mes. 
Et les cheualiers entendent a prier dieu 
qu il garde celluy de mescheance par 
qui ilz ont tant de maulx souffers. 
A tans sen taist le compte 
et retourne a lancelot. 
Comment lancelot print lenuenimement a la fontaine donc a pou qu il ne mourust/ 
et comment il cenquist le duc karles. C.xix. 
OR dit le compte 
que quant lancelot se fut parti de la blanche abbaie 
qu il cheuaucha ioieusemÌƒt poui les nouuelles 
quil mandoit a la royne: 
car bien sauoit 
que elle en seroit ioieuse. Il demanda a la uielle 
ou elle le uoulloit mener. Sire fait elle ia ne le saurez deuant 
que uous y soiez 
et plus nen parle lancelot 
Si ont tant cheuauche 
que ilz sent uenus en une praerie belle et gente 
et la ent trouue dessoubz lombre de deux sicamors une belle fontaine 
et empres estoit ung cheualier et .ii. damoiselles 
lesquelz beuoient 
et mengoient ensemble moult ioieusement. 
Et quant ilz uoient uenir lancelot 
si se drecent centre lui: 
et dient 
qu il soit le bien uenu 
si le fent descendre 
pour mengier auec eulx Il oste son heaume laue ses mains 
et puis se assiet auec eulx. Il auoit chault 
si fut moult uermeil. 
et pour la beaute de lui le commenca a regarder lune des damoiselles seur au cheualier 
laquelle estoit encores pucelle: 
et tant estoit belle de corps et de facon 
que au pais ne auoit sa pareille: 
et nauoit cheualier si puissant au pais 
qui par sa beaute ne la prenist uoulentiers 
se elle uoulsist 
mais elle nauoit tallent de nul prendre 
car oncques nauoit ayme par amours: et encques nauoit ueu si grant 
que elle uoulsist aymer 
Celle regarde lancelot mengier 
si uoit sa bouche uermeille ses yeulx 
qui resemblent deux belles esmeraudes sa cheueleure crespe et iaune 
comme fin or 
et uoit en lui tant de beaute 
que elle ne cuidoit pas 
que en paradis eust ung si beau ange 
Si la frappe force damours au cueur tellement 
que elle tressault toute Son frere la regarde 
et la uoit palle 
si lui demande 
que elle a 
Et elle dit 
que elle est mallade 
mais que elle garira bien se dieu plaist. 
Et lancelot auoit eu chault au cheuaucher 
si regarda la fentaine 
laquelle estoit belse 
et clere Il prent une couppe dargent 
si lemple de eaue et la boit toute plaine: 
car il la trouua bonne et froide 
se lui fut auis: 
et en beut largement cuidant bien faire: 
mais ains 
quil partist de la table il fut si mallade 
quil cuida bien mourir sans confession Il se pasme de la douleur 
quil sentist au cueur. 
Et quant il peut parler 
si dit. 
Haa ma dame ie meurs cy sans uous mieulx me semblast ceste mort debennaire 
se ie mourusse entre ses bras. 
Et lors sestent de langoise 
quil a si gist en pasmoison ainsi 
comme sil feust mort. 
Et quant la uielle le uoit si destroit elle commence a crier. Saincte marie aide mourra cy le meilleur cheualier du mende. dame fait le cheualier 
qui est il/ dictes le nous Sire dit elle 
cest messire lancelot du lac. pour dieu mettez y censeil 
se uous le sauez 
car ie cuide 
que ceste fontaine 
dont il a beu soit enuenimee: 
et sil mourroit en ceste maniere certainement ie me occiroie. 
SI comme ilz parloient ensemble issirent de la fontaine deux culeuures grandes et hideuses 
qui se alloient entrechassant 
et quant ilz se sont grant piece entrechasseez ilz rentrent en la fentaine. Beau sire fait la uielle or pouez bien sauoir 
que par ces deux bestes est la fontaine enuenimee de 
quoy ce cheualier a beu. 
Et lors commence a crier 
et faire le greigneur deul du monde 
Et quant le cheualier uoit ce il dit a sa seur. 
Haa belle seur laisserez uous ce cheualier mourir par uostre faulte Uous sauez plus de la force des herbes 
que damoiselle qui soit au mende. 
et de oster uelin de entour le cueur de lomme ne cuide ie pas 
quil soit uostre semblable en ce mende. 
Par dien oncques ne uiz si lente de aider ung gentil homme 
comme uous estes. Sire dit elle ie estoie si esbahie 
que ie ne cuidoie pas 
que mon sens lui eust mestier 
mais puis que ie uoy le besoing ie feray mon pouoir de le aider 
Et lors ua parmi la praerie cueillant des herbes celles 
que elle congnoit pour oster le uenin 
puis les met auec du triacle 
et lui euure la bouche 
si lui en boute dedens ung petit. Il estoit ia enfle si 
que ses iambes nestoient pas mains grosses 
que ung homme parmi le pis. 
QUant lancelot eut beu ce 
que la damoiselle lui auoit donne 
si commenca a enfler de plus en plus tant 
quil deuint aussi gros comme ung tonneau. 
Et adonc la damoiselle dit a son frere. Sire allez uous en a nostre hostel 
et me apportez toutes les robes 
que uous trouuerez en ma chambre 
si coucherens icy ce cheualier 
car ie cuide 
que se on lemportoit en ce point 
quil le couuendroit mourir. Le cheualier 
qui frere estoit a ceste damoiselle menta incontinent sur son cheual 
et sen alla tant 
que il peut 
et reuint moult tost. 
Si fist amener ung roucinn tout charge de robes. 
et apporte en sa main une fiolle 
que ellelui auoit commande/ 
et quant il est reuenu 
si treuue lancelot tel atourne 
quil ne uoit goute: 
car le uenin luy auoit ia tout le uiaire enffle. 
Et la damoyselle luy fait faire ung lit 
si y couche lancelot/ 
et le fait tres bien couurir. 
puys commande a tendre ung paueillon 
que le chault ne leur fist mal. Le cheualier demande a sa seur 
se il pourra garir. 
se maist dieu fait elle ie ne uous en asseure pas 
car iay paour 
que le uenin ne luy soit monte au ceur/ 
mes tant uous diz 
si plaist a dieu 
qu il en eschape encques cheualier neschapa de telle. 
AInsy sont deuant lancelot iusques pres de uespres le 
quel estoit sy fort couuert pour le faire suer 
que il luy estoit aduis 
quil estaingnoit 
mes il nauoit tant de pouoir 
qu il se peust remuer 
ne dire mot 
et tant estoit destroit tout le iour 
quil sembloit mieulx mort 
que uif/ 
mes il ne fut encques sy attaint 
qu il ne pensast tousiours a la royne: 
car il sauoit bien 
que ia la roine ne sauroit plus tost sa mort/ 
quelle apres ne mourroit. 
Et cest la chose au mende 
qui plus luy fait mal/ 
si est en telle engoise tout le iour et toute la nuit 
que encques ne se remua 
ne ne dit mot 
ne ne fut descouuert. 
Ne onc ceulx de leans ne se couchereut la nuyt/ 
ains furent tousiours deuant luy 
car la damoiselle ne uouloit pas 
qu il se remuast par aucune aduanture. 
LAndemain entour midi se commenca lancelot a plaindre et dit. 
Ceste grant sueur me fait mourir Sire fait la damoiselle encore la uous cenuient il souffrir iusques a demain 
que uous seres sain et 
haictie se dieu plaist/ 
et il se taist 
que plus nen parle. 
Et elle dist a son frere/ sire se ie pouoie ce cheualier garir ne debueroit il estre mien desormais/ 
et il dist. 
Certes ouy/ 
car sil en eschape nous saurons bien 
que uous laures gary. 
Eu nen dieu fait elle ie uous asseure 
que auant qu il soit .xu. iours il sera aussi sain 
quil fut oncques 
se dieu me donne sante. 
Et lors sont ilz plus ioieuly 
que deuant si font mettre les tables et menguent/ 
quant ilz eurent menge 
si sendorment deuant lan. 
car monlt auoient petit repose la nuit de deuant. 
AInsi seuffre lancelot celluy iour et la nuyt/ 
et lendemain entour prime parla et dist. Damoiselle uous moccies 
qui tant me faictes souffrir ceste challeur. Uoire fait elle sire uous en plaingnies uous. benoit soit ore dieu 
qui le pouoir uous en a donne/ 
car par mon chief na encore guaires 
que ie ne cuydoie pas 
que il issist iamais parolle de uostre bouche/ 
et lors luy allege de sa couuerture/ 
et elle treuue son uisaige desenfle et les iambes et tous les aultres membres/ 
mes lant luy est mesaduenu 
que les cheueulx de la teste luy sont cheuz 
Et lancelot commande 
que on les luy mette en une boicte: 
car il les uouldra enuoier a la royne affin 
quelle croie mieulx ceste aduanture/ 
et il font uoulentiers son commandement. 
ATant luy fait la pucelle apointer a mengier/ 
et quant il eust mengie tout a loisir elle commanda 
que on luy fist ung lit 
pour le coucher legierement affin 
que la challeur ne luy fache mal/ 
puys se tient empres luy tant 
quelle cuide 
qu il soit endormy/ 
et quant elle uoit 
quil se dort 
si fait tous les aultres partir dempres de paour 
quil ne soit esueille/ 
et lors se asiect deuant luy et commenche a penser 
et regarder lancelot 
Et quant elle eust este ainsi grant piece 
si commence a dire en guise de fame couroucee. Sire mal ueiz uostre beaulte par 
qui ie languis/ 
si nen puis eschaper 
si non par la mort/ 
ne ia forche de erbes ne de pierres ne men garantira. 
Las ie me merueille donc ce penser mest uenu/ 
car encques ne auoie ame par amours/ 
si men auoient requise maintz hommes de hault parage 
que ie ne uouluz oncques escouter. 
Or uous ayme si doulcement 
que ie nen puys mon cueur oster: onquesmes damoiselle nama en telle maniere/ 
et non pour tant ie uous ay tant serui 
que ie ne croy pas 
que uous me osissies denier uostre amour 
se ie la uous requeroie/ 
encoys que ie mourusse/ 
mes 
se dieu plaist ia ne aduendra. meilleur censeil ie prendray/ 
si ne penseray plus a uous/ 
car ie scay bien 
que uous ne daigneries amer si poure damoyselle 
comme ie suys. 
Si ayme orendroit lancelot/ 
et orendroit en est hors/ elle fait male chiere 
et puis ioyeuse/ 
puys regarde celluy 
donc elle ne peult prendre censeil/ 
car elle laime ueuille 
ou nen 
si en est menlt courouchee 
Tant a este la damoyselle deuant lan. 
que il se esueilla 
et uoit quelle pleure mlent tendrement 
si en est dollent 
et tresault tout de maltallent 
si luy dist. Damoyselle 
qui est celluy si hardi 
qui pres de moy uous ose couroucher. Sire fait elle ie ne me plains de nul homme: 
car nul ne me fait mal sinon mon cueur 
qui na pas ce 
quil uouldroit. 
Et il se tait atant 
et dit 
qu il est marri 
quil la uoit courroucee. Elle essuie ses yeulx 
et fait la plus belle chiere 
quelle peut. 
et lors entra leans le cheualier 
qui frere estoit a la damoiselle 
si demanda a lancelot 
comment il lui est. 
et il dit bien dieu merci 
car ie seray par temps gari se me semble TAndis qu ilz parloient ainsi uindrent a luis du paueillon deux cheualiers et une damoiselle 
et demaderent se len les pourroit hebergier. 
Et le frere et la damoiselle se lieue sus 
et leur dient 
quil descendent 
et quil soient les bien uenus 
Si fait apporter ung autre paueillon 
et le fait tendre. 
Quant le cheualier et la damoiselle furent descendus 
si se sont assis pour reposer. 
Et leur oste leur demande 
dent ilz sent. 
et ilz dient 
quil sont de la maison du roy artus 
Et que allez uous querant fait le cheualier 
Nous querons lancelot du lac. 
Quant il les entent 
si ne le ueult pas enseignier deuant 
qu il sache 
sil uouldra parler a eulx 
Lors uient a lui 
et dit. Sire ceans a deux cheualiers de la maison du roy artus 
qui uous quierent 
et parleroient uoulentiers a uous sil sauoient 
que uous feussez ceans dictes moy 
se uous uoulez 
que ie uous cele 
Or leur demandez leurs nens fait lancelot: 
car telz pourroient estre 
que ie ne uouldroie pas 
quil me ueissent en ce point. 
Lors sen retourne uers eulx 
et leur demande leurs nens. 
Et lun dit 
qu il a nom boort et lautre lyennel 
et sent freres. Le cheualier sen reuient arriere 
et le compte a lancelot 
Quant il entent 
que se sont ses cousius 
si en a grant ioie Faictes les uenir dit il 
car se sont les deux hommes du mende 
que ie plus ayme 
Lors les maine a lancelot/ 
et il les salue si tost 
comme il les uoit uenir 
Quant ilz sentrecongnoissent 
si accollent lun lautre 
et font la plus grant ioie du mende: 
mais moult sent espouentez 
quat ilz uoient lancelot en tel estat 
et lui demandent sil pourra garir. 
Oy dit il se dieu plaist. 
Si leur compte 
comment il lui est auenu 
et qu il feust mort ne feust la damoiselle 
Si se commencent a seignier: 
puis lancelot leur demande 
se ilz scaiuent nulles nouuelles de la court. Sire dit boort il a huit iours 
que nous en parteismes: 
et laissasmes le roy et ses barens moult courroucez pour uous: 
car il cuident uraiement 
que uous soiez mort 
et toute la court est si troublee 
quil ny a celui 
qui ose rire ne iouer. 
Et il regarde entour lui 
car il ne uouldroit pas 
que on lescoutast 
Et quant il uoit 
qu il ny a personne 
si dit a lancelot. Sire ma dame la royne seuffre grant mal pour uous. 
et lors lui compte la uie 
que elle maine: 
et comme elle est accouchiee au lit: 
et le deul 
quelle fist 
quant ilz furent partiz de elle 
et lors lui baille laneau 
que elle lui auoit chargie a lui baillier si tost 
comme il le uerroit. 
Lors prent lancelot laneau si le regarde 
et bien le cengnoit 
puis commence a plourer moult tendrement 
et lui dit. Beau doulx amy ie suis si mallade 
que ie ne pourroie cheuaucher. 
et quant ie seray gari 
si me cenuendra aller a la besongne de une dame a 
qui iay promis. 
et pourtant il cenuendra 
que uous retournez a court 
et dictes a ma dame mon estre et lauanture la 
quelle mest nouuellement auenue. 
et elle uous en croira mieulx que ung autre. 
Et pour la faire plus certaine lui porterez uous les cheueulx de ma tesie 
que iay fait mettre en une boete. 
Sire dit boort ie ne pourroie retourner 
car ie suis meu pour une damoiselle: 
dent le roy me pria 
que ie menasse sa besongne a fin: 
mais lyennel men frere y pourra bien aller 
car il na nulle entreprinse. 
Et il dit 
quil ira uoulentiers. 
CElle nuit furent bien seruiz. 
et lendemain au matin print booit cengie de lancelot/ 
car il ne pouoit plus demourer: 
mais aincois quil feust mente lui dit. Sire ie uous ay plus meffait 
que uous ne cuidez. 
En quoy fait lancelot. ie le uous diray fait boort. Uous souuient il du cheualier 
qui deuant uous en uoullut mener la royne. 
Oy dit lancelot. Sire fait il se fuz ie 
qui a uous ioustay 
mais bien sachez 
que ie ne uous cengnoissoie pas. 
Et de tant 
comme ie en fiz uous crie ie merci. 
Que est ce fait lancelot feustes uous. 
Oy sire dit boort. 
Par ma foy dit lancelot mon cousin trop fistes grant oultrage de mettre la main a si haulte dame 
comme a la royne: 
si eussiez bien desserui a perdre la uie/ 
et uous deffens 
que iamais ne facez tel oultrage 
car se ie le sauoie ie uous seroie ennemy mortel 
Et il lui iure 
qu il lui conuenoit faire. 
et lui compte 
comment il lauoit promis 
et lui dist 
que iamais en sa uie ne fera chose 
qui soit centre sa uoulente. 
Atant sen part boort de leans 
et les commande tous a dieu/ 
et sen ua auec la damoyselle 
qui le maine a la damoiselle de galuoie lyonnel le cenuoie/ puys retourne a lancelot. 
et quant il le uoit/ 
si luy dit 
qu il le cenuient aller en court pour sa dame recenforter/ 
puis fait ataindre la boite 
ou les cheueulx sont 
sy luy baille 
et luy dist 
que si tost comme il aura este a court 
qu il retourne deuers luy. Lyonnel prent la boitte/ 
si la mect a son sain 
et fait aporter ses armes. puys mente a cheual/ 
et erre tant par ses iournees 
quil est uenu a court entour heure de prime/ 
et le roy estoit alle chasser/ 
et la royne estoit reuenue du monstier/ 
si se soiect en une fenestre 
et regardoit emmi la court/ 
si cengnoit lyonnel aux armes/ 
et a moult grant ioie/ 
car elle pensoit bien 
quil luy apportoit nouuelles de celluy 
quelle nayme mie moins de soy mesmes/ 
et elle entre en sa chambre 
si fait hors aller ses damoyselles/ 
car elle ueult estre leans priuement. 
Quant lyonnel fut deschendu 
si demanda ou le roy estoit/ 
et len luy dit 
qu il est au bois auec grant compagnie de gent/ 
et ou pourray ie fait il trouuoir ma dane la royne. 
Par ma foy font ilz elle est en sa chambre. Il se adreche celle part 
si entre leans tout arme fors de son heaulme/ 
et sallue la royne de par lancelot. 
Et quant elle le uoit 
si luy court les bras tendus/ 
et luy dist. lyonnel bien soies uous uenu/ 
comme le fait uostre sire. Dame fait il bien dieu merci selon les aduantures 
qui luy sont aduenues 
puis que uous ne le ueistes 
Comment fait elle nest il pas sain 
et haictie Dame fait il nenny pas si bien 
comme ie uousisse. 
par ma foy fait la royne uous me dictes merueilles/ 
car il ny a encore guerez 
que une damoyselle uint ceans 
qui nous dist 
qu il estoit sain et haictie/ 
et a il de puis este mallade. dame fait il ouy si durement 
que a pou quil na este mort: 
et si uous diray 
comment/ 
lors lui compte 
comme il auoit este enueuime 
et par quelle maniere/ 
et come il fut enfle tant 
qu il cuida mourir/ 
et mort fut sans faille 
se neust este une damoiselle 
qui tant sen entremist 
quelle le garit du uenim. 
QUant la royne ouist ceste nouuelle elle est si esbahie 
quelle ne peult dire mot. dane fait il encor me merueille ie plus/ 
car tous les cheueulx de sa teste luy sont cheulz. 
et affin 
que mielx me croies ie uous les aporte en une boite de yuire. 
uoire fist elle/ 
ia dieu ne maist se ie ne uous en scay meilleur gre 
que se uous meussies denne cent mars dor. 
Et lors le fait desarmer a deux escuiers. 
Et quant il fut desarme en pur corps 
si oste la boicte de son sain et dist. dame tenes uoies ci la boicte 
que mesire uous enuoie/ 
et elle la pren tsi leuure maintenant/ 
et quant elle uoit les cheueulx elle les commencha a baisier 
comme se ce fussent les cheueulx dung corps sainct 
Tout le iour demoura lyennel auec la royne 
et quant se uint deuant le soupper il entra leans ung escuyer 
qui dist a la royne. Dame monsieur uous mande 
qu il ne uendra meshuy/ 
car il est demoure au bois/ 
si ne uoulloit pas 
que uous en fussies a malaise 
et pour ce uous mande il 
que uous soies ioieuse/ 
et que uous tenes aussi grant court 
come sil estoit ceans 
Et elle dit 
que si fera elle/ 
et lors dist a lyonnel. Beaux amy 
quel censeil me donnes uous. Dame fait il de quoy 
Certes fait elle iay tallent de uoir lancelot/ 
car oncques ne desiray tant chose a uoir/ 
si cuide bien mourir 
se ie ne le uois. 
Si le uouldroie uoir en telle maniere 
que le roy nen seust rien. 
Par ma foy fait il ie uous enseigneray bien 
comment il uendra a uous si priuement 
que nul ne le scaira 
que nous deux/ dictes le fait elle/ 
car ie feray par uous. 
Par ma foy fait il le mieulx 
que ie sache cest 
que uous pries au roy 
quil face crier ung tournoiement aux octaues de la magdalaine/ 
si se assemblerent cheualiers estranges de toutes pars/ 
pour y uenir. 
Si uendrens en telle maniere entre luy et moy 
que ia nul ne nous congnoistra. 
Ainsi le pourres auoir et uoir. 
et pour ce que len ne sen appercheue encore uous prie ie 
que dedens ce terme ne parles ia 
que uous en aies rien sceu/ 
par ma foy fait elle nen feray ie 
Ainsi se accordent emsemble 
et lendemain uint le roy du boys 
et quant la royne le uoit 
si lui ua a lencentre/ 
si luy dist 
quil soit le bien uenu/ 
et il deschent 
et ua 
ouyr messe en une chappelle 
qui leans estoit/ 
puis furent les tables mises pour disner. 
Et apres disner les tables furent leuees/ 
et la royne luy dist. Sire il me poyse monlt de monsieur gauuain et de ses compaignous 
quiz ne scaiuent les nouuelles de lancelot 
qui nous furent auant hyer aportes par la damoiselle. 
par dieu fait le roy ie uouldroie 
qu il les eussent ouies: ie uous diray fait elle 
que uous feres il a grant piece 
que en ce ce pais neust nul tournoiement 
si en faictes crier ung aux octaues de la magdaleine 
et soit fait es prez de kamallot/ 
et ie cuide se lancelot le scait 
qu il y uendra: 
et aussi ferent tous les autres 
qui en la queste sont. 
Et il dit 
que elle a bien dit. 
car aussi en a il grant tallent. 
et lors enuoie le roy par tout le pais 
et fait mander le iour et le lieu 
ou le tournoiement sera fait 
Et la royne dit a lyennel. 
Or uous en pouez aller 
car ie ay bien fait ce 
que uous me auez dit: 
et me saluez lancelot 
et lui dictes 
quil ne laisse pour riens 
qu il ny uiengne 
Et il dit 
que bien fera le message 
Si prent ses armes 
et sen part si sagement 
que nul ne le cengnoit 
et alla tant 
quil uint iusques la 
ou lancelot gesoit mallade 
QUant il fut descendu 
et desarme 
si uint a lancelot 
si le treuue encores mallade 
et il lui demande 
comment il lui est. 
Par ma foy ie ne gariz pas bien dit il: 
car la pucelle 
qui de moy se prenoit garde est si mallade 
que elle ne leua trois iours a si me cenuient souffrir 
et actendre la grace de dieu 
et lyonnel lui cente ce 
que la royne lui mande: 
et comme le tournoiement est crie es octaues de la magdaleine 
et que pour lui la fait crier la royne par quoy il conuient 
quil y soit. 
Haa dit il 
pour quoy la fait ma dame ie suis encores fort mallade et le terme est court: il ny a pas plus de ung mois. 
Si ay grant paour 
que ie ny puisse estre: mesmement pour la besongne de ceste dame 
qu il me cenuient mener a fin ains 
que ie puisse retourner. 
Lors se commence a plaindie et a doulouser de sa malladie. 
et lyennel uint a la damoiselle 
qui gesoit en ung autre paueillon. 
Quant elle le uoit 
si lui est auis que cest lancelot 
car il lui resemble mieulx 
que nul aultre sinen 
qu il est ung peu maindre a peine cengneust len lun de lautre. 
Et quant elle le uoit 
si commenca a plourer. 
et il lui demande 
comment elle le fait. 
Et celle 
qui tant est esprinse damours 
que elle ne scait 
que faire dit 
que elle se meurt et 
que plus lui en poise pour autrui 
que pour soy: 
car a ma mort perdra le mende le meilleur cheualier 
qui uiue 
que ie rendisse tout sain 
se ie uesquisse. Damoiselle fait il 
comment uous est ce mal auenu. 
sire ie ne le diroie 
ne a uous ne a autre/ 
mais toutesfois dictes a uostre seigneur 
quil se occist et autre pour lui 
Lors commenca a faire trop grant deul: 
et dit au plus bas 
que elle peut 
que mal uit encques sa beaute 
que tant couuoitoit. Lyonnel entendist bien ceste parolle 
et bien scait 
quelle ueult dire 
mais oncques nen fist semblant. 
Si lui dit 
quil lui dira bien ce 
que elle lui a commande. 
et lors sen ueult aller 
quant elle le rappelle 
et lui dist. Beau sire dictes a uostre seigneur 
quil mourra dedens huit iours 
sil ne pense autrement a lui 
Et lors sen uient lyonnel a lancelot 
si se assiet deuant lui 
et lui demande 
comment il lui est. 
Par ma foy fait il ie suis menlt mallade 
se me semble 
car ie ne fais sinon empirer 
et ie estoie presques gari 
quant la pucelle accoucha mallade 
qui se prenoit garde de moy 
Et lyonnel lui compte ce 
que elle lui a dit. 
et lancelot sen esbahyt tout 
car bien congnoit la signifiance des parolles Lyonnel lui dit. Sire 
que uous uault le celer. Uous pouez uiure ou mourir 
se uous uoullez. Ie scay bien 
que la pucelle uous ayme tant 
que oncques femme ne ayma autant homme: 
et par uous elle est au lit 
Si se mourra se uous ne la secourez de uostre amour. 
Et pour ce uous loe ie 
que uous en prenez conseil 
que uous la gardez de mort/ 
ou autrement uous mourrez dune part 
et elle de lautre. 
si sera grant dommage 
car elle est belle pucelle 
et uous estes le meilleur cheualier du monde. 
Certes fait lancelot il nest riens 
que ie ne fisse sauue lonneur de ma dame 
pour sauuer la damoiselle 
et bien le doiz faire 
car elle me a sauuee la uie et plus a fait pour moy 
que elle ne fist oncques pour homme 
mais sur la chose 
que elle requiert a trop grant deffense 
car pour riens 
qu il me peut auenir ne faulseroie mes amours 
OR me dictes fait lyennel aymez uous denc ma dame la royne. 
Oy dit il plus 
que moy mesmes. 
Denc ne pourchasseriez uous pas uoulentiers chose 
qui lui despleust. 
Nen uoir dit lancelot. 
Et est il riens fait lyennel 
que uous feissez 
pour la garantir de mort. 
Oy fait lancelot 
et se uous mouriez dit lyennel 
que cuidez uous 
que elle fist Ie scay bien fait lancelot 
que elle en mourroit. 
car elle ne me ayme pas mains 
que ie fais elle. 
Donc ie uous menstre fait lyounel par raisen 
que se uous deniez a ceste pucelle uostre amour uous aymez mieulx la mort de madame la royne genieure 
que sa uie. 
Et uous diray bien la raison fait lyennel. Uous uoiez bien 
que uous estes a la mort/ 
se ceste pucelle ne uous garist/ 
et uous uoies bien 
quelle ne peult garir 
se uous du mal 
quelle ha ne la soullages/ 
ne elle nest mallade 
si non par uous. 
Ainsi la poues uous garir/ 
et elle uous. 
Et se ainsi ne le faictes/ elle mourra 
et uous aussi de 
quoy ce sera le greigneur dommage 
qui oncques aduint a uostre temps/ 
car uous seres mort par uostre mauuaistie/ 
et ma dame la royne puys 
quelle uous ayme tant/ ie scay uraiement 
quelle en mourra/ 
ainsi en occhires uous troys uous/ ma dame la royne/ et la damoyselle/ 
donc len pourra bien dire apres uostre mort 
que uous aures fait grant desloyaulte et fellonnie 
car par uous seroit morte la plus haulte pucelle du mende/ 
et si ne la pas deserui. 
et la plus belle dame du monde 
qui une fois uous auoit rendu la uie/ 
et ores luy rendes tel guerdon 
que pour la uie luy rendes mort. 
Quant lancelot entent ceste parolle 
si ne scait 
que dire/ 
car raisen et droicture le sement a faire la uoulente de la pucelle/ 
si doute la mort 
denc il ne peult eschaper 
se elle ne le garist/ 
et daultre part il a paour 
sil luy octroie samour et la royne le scait 
quelle ne len refuse a tous iamaiz. 
et pour ce ne scait il 
que faire/ 
ou aimer la damoiselle 
ou nen. 
lors dist a lyonnel tout en plourant Beau doulx 
amy censeillies moy 
que ie pourroy faire de ceste chose. Sire fait il le censeil est tout prins il cenuient 
que uous faches ce 
que la pucelle uouldra/ 
ou aultrement uous estes mort. 
Haa dieu fait il 
come pourra ce estre 
que ie fausse mes amours uers ma dame. 
mes comme pourra ce estre fait lyonnel 
que feissies chose 
donc elle mourust/ 
quelle ne la mie deserui/ 
et que uous occissies ceste pucelle 
que uous debueries garder en tous lieux/ 
certes il nest nul 
qui de trayson ne uous en peust appeller 
et a ce il ne scait 
que respondre/ 
si se taist. 
Certes fait lyonnel il conuient 
que ceste chose fachies a ma uoulente. 
et lan. se tait 
et ne dist mot/ 
ains pleure tendrement. 
Et quant il luy cenuient faire chose 
qui nest point a son plaisir 
si dist a lyonnel. Beaux amys il est 
ainsy que sans le cengie de ma dane la royne ie ne feray rien ne pour mort ne pour uie. 
si cenuient 
que uous alles a la court 
et comptes a ma dame men estre et luy dictes 
que ie suys mort 
se ie ne fais la uolunte de une pucelle/ 
Par ma foy fait lyonnel ie y allasse uoulentiers/ mes ie uous uoy 
sy attaint 
que ie ne croy pas que ie uous trouuasses uif au retour. 
Lors se part lyonnel du paueillon 
et uient a la damoyselle/ 
si la sallue de par lancelot/ 
et luy dit. Damoiselle mesire uous mande 
que uous laues gari une foys de mort/ 
de quoy il uous doit tel guerdon 
comme de uous rendre la uie. 
Mes se uous poues mettre hors la malladie 
ou il est/ il uous promet 
que desormais pourres faire de luy 
come de uren cheualier et de uren amy sil uous plaist. 
QUant la pucelle ouyst ceste nouuelle/ 
si fut si ioieuse 
que plus ne peult 
si dist tout en soupirant/ beau sire est ce ueoir. Damoiselle fait il ouy. 
Lors se lieue la damoiselle 
et se appareille au mieulx 
quelle peult/ 
si uient deuant lancelot bien en point. 
Et lyonnel fut ia monte sur sen cheual pour aller a la court. La damoyselle est deuant lancelot 
qui se gist malade. 
Et quant il la uoit si luy dist 
que bien soit elle uenue 
Certes ie suys menlt ioieux de uostre leuee 
car ie en ay menlt grant mestier/ ie suys plus mallade 
que oncques mes/ 
si uous prie 
que uous mettes paine a moy garir/ 
par tel sy 
que ie soie uren cheualier tous les iours de ma uie. 
Et elle luy dist/ 
quelle ne demande aultre chose. 
Lors uint le cheualier frere de la pucelle/ 
et 
quant il la uit deuant lancelot 
si en est menlt ioyeux/ 
car il cuydoit 
quelle fut encore couchee au lit mallade/ 
et elle luy commande a aprester a menger a lancelot 
et luy deuise 
quoy et comment. 
Et puys entendist si bien a la garison de luy 
que bien dormit la nuyt et reposa/ 
et lendemain il se sentist plus legier 
que le iour de deuant. Elle luy olt appareille ung electuaire merueilleux 
quelle luy fist user/ 
puys luy oinct les temples et les bras par 
quoy il dormist tellement 
que oncques ne resueilla iusques a uespres. 
Et quant il fut esueille il se trouua menlt allegie de son mal. La damoiselle luy demade 
comme il luy est/ 
et il luy respent 
que bien dieu mercy. 
Et en parlant a elle il regarda parmi luys du paueillon/ 
si uoit lyounel 
qui reuenoit les grans gallos de la court. 
Et quant il fut pres si deschent/ puys uient a lancelot 
et le treuue tout seul/ 
car encore se dormoient tous les aultres auant les paueillens. 
Et quant lancelot le uoit 
si luy demande des nouuelles de sa dame. Sire fait lyonnel elle uous mande plus de cent mille salus/ 
et sy uous mande 
que se uous oncques laymastes 
que pour uous deliurer de mort 
et elle aussi pareillement 
que uous faciez la uoulente de la pucelle 
et se uous ne le faictes uous auez samour perdue a tout iamais. 
Quant lancelot entent ce 
que sa dame lui mande il dit 
quil en fera tant 
que ia nen deuera estre blasme de sa dame/ 
ne aussi de la pucelle ne deuera estre hay 
Et comment uous est il dit lyennel. 
Par ma foy fait lancelot ie me sens si bien la dieu mercy 
que ie pourroie bien cheuauchier a mon cuider. 
CElui iour apres disner 
que lancelot et la pucelle 
qui gari lauoit estoient tous seulx au paueillon lancelot estoit assis en son lit 
et se print a regarder la pucelle: 
si la uit si belle 
et tant lui pleust 
que sil ne aymast la royne de si grant amour il ne se tenist pas 
quil ne fist sa uoulente de sa pucelle 
mais il ayme la royne si loyaument 
quil ne lui faulseroit en nulle maniere. 
Et celle qui uouldroit 
quil lui eust octroie samour lui dist. Sire ie uous ay gari 
et preserue de mort dieu mercy si uueil 
que uous me tenez conuenant. 
Et il demande 
quel cenuenant. 
Par ma foy fait elle ie le uous diray 
Il est uray 
que des lors que ie uous uiz premierement ie uous donnay mamour si parfaictement 
que oncques pucelle ne ayma tant cheualier. 
Et bien y a paru/ 
car pour uren amour ay ie este iusques a la mort/ 
ne ia nen eusse sinon la mort 
quant uous me mandates 
que uous seriez mon cheualier et mon ami 
et par ceste parolle fuz ie toute assouagiee. 
Si me leuay incentinent 
et uinz a uous 
et men suis mise en telle paine 
que uous estes tout gari. dieu mercy. 
Or uous appelle ie du cenuenant: 
et uueil que uous me promettez 
que desoremais serez mon loyal ami: 
et ne aurez autre 
que moy tant 
que uous trouuerez en moy loyaute. 
QUant lancelot entent ceste parolle 
si pense ung petit 
et dit. 
Certes damoiselle il est uray 
que tant auez fait pour moy 
que bien doiz estre uostre cheualier et uostre ami: 
car se ie uous escondissoie mauuaisement auriez emploie ce 
que uous auez mis en moy. 
Si uous diz loyaument 
quil ny a damoiselle au monde 
que ie ayme autant comme uous: ne ne aymeray iamais au mien escient 
mais ce 
que uous deffendez 
que autre de uous ne tiengne a ma dame et a mamie me desconforte moult. 
Si uous diray 
comment il elst: 
ne oncquesmais ne le diz a homme ne a femme. Il est uoir 
que ie ayme en tel lieu 
ou ia ne faulseray et aymeray 
si loyaument 
que ia pour mort ne pour mescheance 
que ie aye nen partiray ne moy ne mon cueur. 
et se bien le en uoulloie oster 
si ne pourroie ie 
car ma uoulente y est si bien enracinee 
que ie nauroie pas le courage de len oster. 
Mon cueur y est en ueillant 
et en dormant 
et mon penser y est nuit et iour 
car mon cueur ne mes yeulx ne tendent tousiours fors celle part/ 
ne mes oreilles ne peuent ouir bonnes nouuelles 
que de lui. 
Et que uous diroie ie. mon ame mon corps et men ouit sont tous en elle. 
Ainsi suis ie tout a son plaisir. Ie ne puis riens faire de moy neant plus 
que le serf peut faire autre chose 
que son seigneur lui commande 
Et sur ce ne uous scay ie 
que dire 
se uous ne le me dictes. 
SIre dit la pucelle uous auez dit 
comme loyal cheualier 
et comme preudomme 
et ie uoiz bien 
que uous ne me uouldriez pas deceuoir 
si uous en scay bon gre 
mais toutesfois puis que uous estes le meilleur cheualier du monde ne uous quicteray ie pas si legierement: ains uueil que uous me tenez mon conuenant ainsi 
comme ie uous diray. Ie scay bien 
que uous aymez si haulte dame et si uaillant 
que a peine uous abesseriez 
pour aymer une si poure damoiselle 
comme ie suis. 
et si nest au mende pucelle a mon cuidier 
qui feust digne de uostre amour. 
Et pour ce ne uueil ie pas 
que uous me aymez centre uostre uoulente. 
Si uous diray 
que uous ferez. Uous aymez haulte dame bien le scay donc uous uous mefferiez moult 
se a autre denniez uostre amour: 
mais se a pucelle la donniez sauue lonneur 
que uostre dame a en uous nul ne uous en deuroit blasmer. 
Et il dit 
que ce ne pourroit faire nul homme. 
Si pourriez bien fait elle. 
par le moien que ie diray. 
IL est uoir 
que ie uous ayme en autre maniere 
que ie ne aymay encques homme 
car amour de homme et de femme uient par charnel assemblement douc il auient 
que uirginite est corrompue: 
mais de uostre amour ne sera ia ma uirginite malmise: 
ains la garderay en telle maniere 
comme ie uous diray tous les iours de ma uie. Uous me prometrerez 
que en quelque lieu 
que uous me trouueres desormes me tendres pour uostre amie/ 
et ie uous creancheray 
que iamais iour de ma uie ie ne aymeray aultre de uous/ 
ne a homme ne toucheray charnellement/ 
ains me tendray a uous en telle maniere 
que en tous les lieux 
ou ie uous trouuerai me reclameray de par uous 
comme de par moy 
Ainsi ne fausseres uous de rien a uostre dame 
car uous me pourres amer come pucelle/ 
et elle comme dame/ 
si pourres garder lonneur de lunne et de laultre. 
Comment fist il pourroit ce estre 
que uous de charnel assemblement uous gardissies/ 
qui tant estes belle et aduenant/ 
et qui tant trouueres encore de preudommes 
qui a femme uous demanderont. Sire fist elle ie me en priseray mieulx/ 
se pour lamour de uous ie garde mon pucellage/ 
que se iestoie dame de la plus riche terre du mende 
car ie ne me en pourroie mie ceniurer pour nul plus uaillant homme 
que uous estes si sachies 
que tout ainsi comme ie lay dist le feray desormais. 
AInsi passerent celluy iour et toute la sepmaine/ 
tant que lancelot fut gari. 
si uint au cheualier 
qni auoit uen cramadin et le mercie monlt de ce 
quil luy auoit fait. Sire fait le cheualier ie ne feusses mie si ioyeux/ pour le meilleur chastel 
que le roy artus ait/ 
comme de ce que uous estes gari/ 
si men est grant honneur aduenu/ 
quant tant aues demoure en men hostel. Beau sire fait lancelot/ ie men uouldroie demain aller/ 
si uous demande congie. Sire fait le cheualier ie le uous octroy puys 
quil uous plaist/ 
car oultre uostre uoulente/ ne uous retendroie ie pas/ nostre seigneur uous cenduise en 
quel que lieu 
que uous ailles/ dieu le fache fist lancelot. 
AU matin quant lancelot fut leue/ la pu celle uint a luy/ 
et quant il la ueist 
si luy dit. Belle doulce amie bien soies uenue/ ie men ueult aller a uostre cengie. Sire fit elle uous sauez bien les cenuenances 
qui sont entre uous et moy. 
Et ie ne scay 
quant ie uous uerray mes si uous prie 
qu il uous plaise de me laissier ung de uoz ioyaulx 
que ie puisse garder pour lamour de uous/ 
quant uous en seres alle/ si 
que ie uous en aye plus en remembrance. 
Certes damoiselle fist il uoullentiers/ 
lors prent une sienne chaincture a membres dor/ 
qu il auoit chaincte 
que la roynecluy auoit dennee et dist/ tenes damoyselle sachies 
qu il ny a eu mende dame ne damoiselle a 
qui ie la donnasse/ 
et celle len mercie menlt 
si la print lyee et iopeuse. 
et elle lui denne ung fermail dor/ 
si luy prie 
quil le porte a son col 
pour lamour de elle/ 
et celluy luy dist 
que si fera il uoullentiers. 
Lors demanda ses armes/ 
et 
quant il fut arme bien et bel/ 
si print cengie a tous ceulx de leans/ 
et sen part entre lui et lyennel. 
Et sa uieille le maine tout droit au chastel 
que les cinq freres tenoient 
que le duc karles leur pere guerrioit/ 
cellny a 
qui gaheriet aidoit/ 
et quant lancelot uint ilz auoient ia toute perdue leur terre fors 
que ung chastel denc ilz nosoient issir. 
Et a la derniere assemblee auoient ilz perdu la moictie de leurs hommes. 
et quant la uieille olt seans amene lancelot/ il demanda la uerite de la guerre/ 
si luy compta len les greigneurs mensonges du monde. 
Et luy blasmerent le duc a merueilles. Lancelot cuida 
que ce fut uoir/ 
si iura son serment 
que iames ne partiroit tant 
que le duc seroit desherite/ 
et aussi fist lyonnel. 
QUant la uieille uist 
qu il olt ainsi iure elle uint aux cinq freres 
et leur dist/ Beausseigneurs il uous est menlt bien aduenu 
Car ie uous ay amene ceans telz deux cheualiers 
quilz mettrent uostre guerre a fin ains ung moys. 
Et ceulx demandent 
qui ilz sont/ 
les nens ne poues ores mie sauoir par moy/ 
car il le me ont deffendu/ 
mes tant uous diz ie bien 
que lun est le meilleur cheualier du mende 
pour ce uous loe ie 
que uous alles a eulx/ 
et leur faictes si grant ioie 
comment len doibt faire a deux si preudommes. 
Et ceulx les uont maintenant uoir/ 
si leur font la gregneur ioye du monde 
et se promettent du tout a leur seruice. 
Au matin les menerent 
ouyr messe a une chappelle 
qui leans estoit. 
ung pou aprez prime commencerent a crier/ or aux armes/ 
or aux armes/ mentes seigneurs cheualiers noz ennemis sont en nos murs. 
Et les .u. freres sont uenus a lancelot 
Si luy demandent 
sil uouldra porter armes 
Et il dist 
qu il ne lairoit en nulle maniere 
qu il ne uoise uoir 
comment ceulx de dehors scaiuent iouster. 
mes ie uueil fist il 
que uous alles deuant/ 
et se uous aues mestier de moy ie uous secourray 
Lors fist apporter ses armes/ 
et quant il fut arme il sen ua iusques a la porte du chasteau 
et fait mener empres lui son destrier 
puis mente aux creneaulx 
pour ueoir 
comment ceulx de dedens assemblerent a ceulx de dehors. 
Et les cinq freres auoient fait armer leurs gens 
puis issirent centre leurs ennemis 
si commencerent la meslee moult doulloureuse/ 
dont il y eust maint ben cheualier mort et enuerse a terre. ceulx du chasteau le faisoient bien 
quant gaheriet et ses deux freres lesquelz estoient de la part du duc uindrent a la bataille atout grant plante de gens 
et si tost comme assemblez furent commencerent a ferir et a abatre cheualiers 
ne oncques 
puis ne se tindrent les cinq freres 
ains les cenuint fuyr uoulsissent ou non. 
Et quant lancelot uist les cinq freres descenfiz: 
si dit a lyennel 
quif a trop actendu. Il descent des creneaulx 
et monte sur son destrier 
et issist parmi la porte 
puis regarda ou estoit la greigneueur presse 
si tourna celle part 
et frappa si durement le premier 
quil encentra 
quil le iecta mort a terre. 
puie point oultre 
et en abat ung autre: 
et aussi fist lyennel. 
Apres lancelot mist la main a lespee si commence a ferir tout entour Il abat cheualiers et cheuaulx 
et occist 
quanquil encontre. 
Si fait tant en peu de heure 
que nul ne le ose actendre. 
Et la ou il encontre par auanture gaheriet 
si lui denne tel coup parmi le heaume 
qu il lui fait sentir lespee iusques au test. 
Et celui uolle ius des arcons. Lancelot passe oultre 
si encontre le duc en son uenir/ 
car len lui auoit bien menstre. 
et le duc uient a lui lespee drecee 
si le fiert si durement 
qu il lui i fist entrer lespee au heaume plus de deux dois 
mais elle ne toucha pas a la char 
Et lancelot ne espargne pas le duc/ 
ains le fiert si sur la destre espaulle 
quil lui trenche atout le poing. 
et puis recouure ung autre coup 
si lui fait la teste uoller: 
denc se fut grant dommage. 
Quant les autres uoient leur duc mort ilz sen fuient. Lancelot et les siens les chassent 
si prennent agrauain/ gueresches et plusieurs autres 
qui ne uoulloient partir du champ 
pour leur frere gaheriet 
lequel estoit abatu 
Et les cinq freres 
qui auoient ueu cheoir gaheriet et 
qui bien congnoissoient 
qu ilz auoient le tout perdu par sa proesse le prennent 
et le fent mener en leur chasteau. 
Si ne fut oncques si grant feste 
comme ilz firent a lancelot. 
car ilz crioient tous sicomme il passoit par la. 
Bien uiengne la fleur de terrienne cheualerie/ 
bien uiengne le meilleur cheualier de tout le mende 
AInsi crioient tous contre lancelot grans 
et petis 
et il auoit grant hente de ce 
quilz disoient. 
Et moult lui pesoit de ce 
quilz le seigneurisoient tant. ia soit ce 
quil leust bien desserui. 
Quant lancelot uint enmy la rue il la trouua toute tendue de draps de soie: et toute encourtinee pour lamour de lui. 
Si le receurent a la plus grant ioie 
quilz peurent. 
Quant ilz le eurent desarme 
si lui apporterent une robe de sandal uermeil toute fresche. 
Et quant il est uestu 
si demande a ueoir les trois prisenniers 
qui prins estoient 
et ceulx 
qui estoient armez tous dune maniere: 
car toute iour les auoit trop couuoitie a ueoir: 
car moult lauoient bien fait en la bataille. et cestoient les trois freres. 
et len les lui ua querre 
Quant il les uist uenir il les congneust bien. 
mais pource quil ne uoulloit pas 
quilz le congneussent les fist il mener arriere. 
Si est tant dollent 
quil a este contre eulx en ceste bataille 
qu il ne scait 
que faire 
car moult aymoit gaheriet. 
Et dautre part moult lui poise pour lamour de messire gauuain leur frere 
puis commande a ceulx de leans 
quilz leur facent autant de honneur 
comment ilz pourront 
car ilz sont de hault lignage et bens cheualiers. 
Et se ie eusse cuide 
quilz eussent este contre uous ie ny eusse ia escu prins pout eulx greuer. 
Lors les font ceulx oster de la prison si les font mettre en une chambre coincte et belle 
et font regarder les plaies de gaheriet 
et 
et lui font tant de bien 
comment ilz peuent. 
Si les tindrent moult honnourablement pour lamour de lancelot. 
qui prie les en auoit. 
CElle nuit fut la feste 
et la ioie grande au chasteau: 
et se lancelot fut bien serui 
ce ne fait pas a demander. 
Si le couchent aise/ 
et a moult grant honneur. Lendemain 
quant il eut ouy messe uint a la uielle 
qui leans lauoit amene 
et lui dit. Dame me suis ie a uous bien aquite. Sire oy. 
Or uous prie fist il par la chose 
que uous aymez plus 
que uous a homme 
qui de moy demande ne diez ne faictes sauoir 
qui ie suis. 
Et sauez uous 
pour quoy ie le dis 
Ces trois cheualiers sont freres a menseigneur gau. 
et ie ne uouldroie pour riens qu ilz sceussent 
que ie eusse este encontre eulx/ 
car ilz men herroient par aduanture/ 
et pour ce ne uueil ie mie 
quilz sachent men nom/ 
et elle luy dist 
quelle ne le descouurira ia a homme uiuant. 
Lors uint aux .u. freres/ 
si leur commanda 
que les troys freres feussent deliures/ 
et ceulx dient 
que sy feront ilz tout a sa uoullente. 
Et encor uous prie ie fist il/ 
que quant ie men seray alle/ 
que uous detiengnies les troys freres ceans 
et leur faictes tant de honneur 
comment uous pourres/ 
car bien sachies 
qu il sont mes amis. 
Et ilz dient sans faille 
que si feront ilz. 
LOrs demande ses armes/ 
et ceulx dient 
quil demourra encore/ 
mais il dist 
quil ne remaindroit en nrulle maniere. 
Si sen part entre luy et lyonnel 
et quant ilz furent montes lez cinq freres uindrent a gaheriet/ 
si le mettent hors de prison: 
et luy font toute la ioie 
qu ilz peuent a luy et a ses freres. 
Et ilz demandent maintenant 
qui est le cheualier par 
qui ilz ont este uaincus: 
et ceulx dient 
quilz ne scaiuent 
se dieu leur aist. 
Par ma foy dist gaheriet ce ne peult estre/ 
car des uoz fut il 
et auec uous uint il ceans par ma foy font il de nostre gent ne fut il mie/ 
mes il nous aidoit pour lamour de une dame 
qui est ceans/ 
ne encques son nen ne nous uoullut dire/ 
ne encques ne le ueismes/ 
mes il nous pria molt de uous seruir 
et de uous faire toute lamour 
que nous pourriens/ 
car il dit 
que uous estes menlt grandement ses amis. 
Lors se merueillent menlt tous ensemble 
qui se peult estre/ 
si demandent de 
quel corsaige il estoit, 
et de quelle facon. 
Par ma foy font il cest ung des plus beaux cheualiers du mende 
si est ung petit brunet/ 
et ne peult pas auoir plus de .xxu. ans/ 
et est nouuellement rez et tendu 
Et quant ilz ouyrent ces ensaignes/ 
si sont plus esmaies et desuoyes 
que deuant 
et ne scaiuent que dire/ 
ainsi demourerent une sepmaine entiere/ 
tant que gaheriet fut pres de gari 
lors sen partirent tous trois 
sy demandent 
quelles armes le cheualier emporta 
et il dient unes noires et ung escu blanc a ung lyon noir/ 
et ilz se mettent aprez tout le chemin 
que ceulx leur enseignent/ 
car bien uraiment en cuident ouir nouuelles. 
Et lancelot 
qui sen fut parti entre li y et lyonnel sans aduanture trouuer 
qui a compter fache 
car la nuyt uindrent cheulx une dame 
qui bien les herbega 
AU matin quant ilz eurent ouy messe se misdrent en leur chemin/ 
si entrerent a heure de prime en une forest 
qui duroit deux lieues de long et une de le/ 
si lapelloient ceux du pays terque 
Et quant ilz eurent cheuauche iusques a tierce 
si leur greua monlt 
et ennuya/ 
car le soleil estoit trop ardant/ 
si furent si laz et trauailles/ 
que a forche les cenuint reposer/ 
lors mist chascun pie a terre 
et osterent lez fraingz a leurs cheuaulx/ 
si les laisserent paistre lerbe parmy le boys/ puys ostent leurs heaulmes 
pour recueillir le uent/ 
si se couchent dessoubz lombre dung perron 
car lancelot nauoit onques la nuyt dormy 
si luy aduint ainsy 
quil se endormist. 
Et lyennel ueilla 
qui nauoit pas tallent de dormir/ 
puys ne demoura gaires 
qu il uist uenir au chemin ferre asses loing de luy deux cheualiers tous armes 
et auec eulx une pucelle 
si alloient trop grant ioie faisant 
Et quant ilz uindrent pres de lyonnel 
si regarderent/ 
par mon chief fait lun deux ues le cy uenir/ 
et lyonnel regarde parmi le boys/ 
et uoit uenir apres eulx ung cheualier arme sur ung destrier/ 
mes cestoit le greigneur de corps et de membres 
quil ueist encques/ 
si sembloit en son uenir 
que ce fut fouldre 
qui deschendist du ciel, 
et lun deux tourne son escu uers luy 
pour iouster a luy 
et il le fiert si durement 
quil luy mect le glaiue parmy le corps/ 
si abbat a terre luy et son cheual 
puis traict lespee 
si laisse courre a laultre/ 
qui ne le ose attendre: 
aincois sen tourne fuyant 
et il le uint attaindre par derriere/ 
si olt haucie lespee pour luy ferir. 
Et quant celluy uoit le coup uenir il a si graut paour 
quil se laisse choir a terre/ 
et celluy 
qui son coup ne peust retenir/ 
fiert en larchon deuant si durement 
quil couppe le cheual parmi leschine sy 
qu il abbat le cheual sur le cheualier 
qui se fut laissie choir/ puys uint a la damoiselle. 
Sy la mente deuant soy sur son cheual/ 
et sen retourne par le chemin 
quil estoit uenu. 
QUant la pucelle si uoit 
que celluy la maine ainsi maulgre elle/ 
si commence a crier saincte marie aide 
Si fait si grant deul 
que nul ne la ueist 
qui pitie nen eust. 
Et quant lyonnel uoit 
que le cheualier sen part en telle maniere si dist 
que ores a il trop attendu/ 
si ne le ueult pas ainsi laisser aller 
et si ne ose lan. esueillier pour ce 
quil ne le tenist pour couart: 
et riens ne doubtoit autant 
comme lui 
QUant lyonnel est arme au mieulx 
qu il peut 
si monte sur son cheual 
et prent son escu 
et sa lance 
si laisse lancelot dormant 
et sen tourne apres le cheualier. 
Si la consuit a laualler dun tertre. 
Et quant il est pres 
si lui escrie 
quil est mort. 
Et celui le regarde 
et uoit 
que iouster le conuient 
si met ius la damoiselle 
et met lescu deuant son pis 
puis tire son espee 
et lyonnel uient a lui courant et le fiert si durement parmi lescu 
et le haubert 
qu il lui met le glaiue 
sans plus mal faire. 
Et celui lactaint sur le heaume 
si lui denne tel coup 
quil lui fent tout a destre partie. 
Si leust occis sans faulte/ 
mais lespee lui tourna en la main: 
et le coup fut si grant 
que lyonnel cheut a terre tout estendu 
et se pasma de langoisse 
quil sentist. 
Et le cheualier remist lespee au fourreau 
et fist monter la damoiselle sur le cheual de lyonnel: uoulsist ou non: 
puis se abessa uers terre 
et print lyonnel ainsi arme 
comment il estoit 
et le trousse deuant lui et lemporte 
et emmaine la damoiselle en telle maniere. 
Si se taist atant le compte de lui 
et retourne a hector des mares 
Comme hector des mares se partist du chasteau de radigel 
quant il eust marigart occis 
et uint deuant le chasteau de terriquen: 
et fut par terriquant conquis et mis en prison auecques plusieurs autres. 
OR dit le compte 
que quant hector fut parti de radigel le chasteau 
ou il auoit conquis marigart le roux et la damoiselle deliuree des lyons 
qui cousine germaine estoit a lancelot 
qu il cheuaucha tout seul 
ainsi que auanture le portoit tant 
qu il uint en la forest 
que len appelloit terriquen 
et se fut uers nonne: 
lors encontra une damoiselle montee sur ung pallefroy 
laquelle faisoit trop merueilleux deul. Il la salue: 
et elle lui aussi. Damoiselle fist il or me dictes 
pour quoy uous plourez Sire fist elle 
pour ung des meilleurs cheualiers du mende 
que iay maintenant ueu mener trop uillainement a ung des plus desloiaulx cheualiers du mende. 
Cest fist elle le pire de tous. Damoiselle par la foy 
que uous me deuez 
qui est ce bon cheualier. Sire fist elle cest lyennel le cousin de monseigneur lancelot du lac. 
Qui est fist il ce desloial cheualier. 
Cest fist elle terriquen le seigneur de ce tertre lassus 
qui le apporta orendroit dessus son cheual 
mais ie ne scay dont: 
et le fist despouillier en sa chemise deuant moy et le fist tant batre par ses sergans despines poingnans 
quil men souuendra tous les iours de ma uie. 
et apres le fist iecter en sa prison 
comme iay ueu. 
Si en ay si grant pttie 
que ie ne men puis tenir de plourer 
OR me dictes damoiselle 
se ie alloie celle part a 
quelles enseignes cengnoistroie ie le cheualier 
que uous dictes. 
De y aller dit elle ne uous entremectez ia par mon conseil 
car il uous occiroit sil uous pouoit tenir. 
et a ce le peut on bien cengnoistre 
car il est le greigneur cheualier du monde: 
et porte unes armes noires. 
Or uous commande ie a dieu damoiselle 
car ie nen puis plus ouir 
Et celle sen part incontinent 
et hector cheuauche celle part 
ou elle lui auoit enseignie. 
Si alla tant 
quil uint au tertre 
et lors trouua une tour haulte et forte: 
et close tout entour de bons murs et haulx. Deuant la porte a mains de une archiee auoit une fontaine 
qui sourdoit par ung tueau dargent: 
et cheoit en ung perron de marbre et du perron alloit en ung uaisseau de plomb: 
et pouoit estre aussi grant comme ung tenneau. 
Emprez la fontaine auoit trois pins lun empres lautre: 
et estoient si grans 
que des fueilles et des branches estoit la fentaine toute couuerte. 
Si y pendoient par les guiges plus de xlu. glaiues 
et plus de xlu. escus 
et bien xlu. heaumes et xlu espees. Il regarde les heaumes les escus et les espees et se merueille 
pour quoy len les y a mis 
puis regarde les escus 
si uoit lescu de agloual 
et lescu de sagremor le desree 
et celui de keux le seneschal et celui de gossentin destrangot: 
et celui de monseigneur brandelis 
mais des autres ne peut il nul congnoistre. 
Et il regarde derriere la fontaine 
si treuue unes lettres escriptes 
qui dient. 
Cy sont les noms de ceulx 
qui ceans sont en prison 
et ueez en la les armes/ 
et lors commenca a lire si trouua les lettres 
qui disoient ainsi. 
Au uingtquatriesme an aprez le couronnement du roy artus terriquen de la forest desuoiable a cenquis tous les cheualiers 
dent les noms sent icy escriptz. 
Si sen merueille plus 
que de riens 
quil eust oncques ueu 
et ne croit mie 
que ce soit uoir 
que ung seul cheualier peult tant de cheualiers conquerre se il ny auoit traison. 
LOrs tourne en la fentaine 
pour faire boire son cheual. 
Ainsi qu il retournoit 
si ost ouurir la porte de la tour: 
et en uoit issir le cheualier donc la damoiselle luy auoit parle/ 
sy crie a hector/ sire cheualier ie la uous deffens la fontaine/ 
par mon chief mal y abruuastes uostre cheual/ uous aues telle chose fait/ 
que nul aultre ne osast faire/ 
lors luy laisse courre le cheual. 
Et quant hector le uoit 
si sen esbahist et 
nen pourtant il luy adreche le glaiue/ 
et celluy luy uint si uistement 
quil le faillit/ 
et hector lattaint bas 
qui menlt y auoit mis son entente/ 
pour ce que trop se redoubtoit/ 
si le fiert sy durement 
qu il le porte du cheual a terre tout enuers 
Et il cuide oultre passer/ 
celluy ressault sus ses pies 
et prent hector parmy les espaulles aux deux mains: 
et le trebuche ius du cheual si fellonneussement 
que a poy quil na se col brisie/ puys le lieue centrement 
et le trousse sur son col/ 
et lemporte puys commande a ceulx de leans 
quilz le desarment/ 
et si font il tantost: 
et il estoit encore aussi 
comment tont estourdi de ce 
que celluy lauoit abbatu. 
Mais il se apperchoit 
et il uoit 
quil est es mains de son ennemy/ 
si uouldroit bien estre mort/ 
car oncques neust couroust/ 
qui a celluy luy tournast. 
LOrs luy dist terriquen/ sire cheualier ie uous tienn menlt a preudomme/ 
car onques mes ne trouuay cheualier 
qui les archens me peult faire uuyder/ 
si uous prise plus 
que cheualier 
que ie encques mes ueisse/ 
et pour la prouesse qui est en uous/ 
ne uous mettray ie ia en prison 
se uous de ceans 
par uostre fiance ne yssies sans cengie. 
Et il dist 
quil ne luy fianchera ia/ 
car il ueult mieulx estre a malaise auec ses compaignons/ 
que auoir tous les biens du mende auecques luy/ 
lors le fait mettre en prison auec les aultres cheualiers. 
Et quant il est leans/ 
et ceulx de la maisen du roy artus le uoient uenir/ 
si commenchent a plourer de pitie. 
Et saigremor le desree luy dist/ 
haa hector/ ie ne cuidoir iamais uoir leure 
que ie uous ueisse ceans/ 
si uous ay ie bien regrette de puis que suys ceans en prison/ 
mes pour dieu sauez uous encore nouuelle de lacelot. 
Haa dieu fist laultre 
tant nous pardons en sa mort: 
se il fut uif encore eussons nous esperance de issir hors de prison/ mes puis qu il est mort nous nen istrens iamaiz 
car trop durement est cest aduersaire de grant forche/ et de tel pouoir/ 
que nul ne pourroit lenguement durer a luy/ 
mes ce lancelot feust uif il neust ia a luy duree neant plus 
que karados le grant le seigneur de la douloureuse tour 
qui fut frere a cestuy deable. 
EN nom dieu fist lyonnel ie lay huy cherement acchetee la mort de celluy karados/ 
car quant ceulx de ceans sceurent 
que iestoie cousin de lancelot/ 
ilz me firent despouller. 
et me ont batu tant douloureusement de espines pongnantz/ 
que ie me feusse en mon sang baigne mes 
se dieu me sauue cellui 
donc ie me partiz ne a pas troys iours ien seroy uenge a ma uoulente/ 
et si ne demourra pas gramment. 
Ainsy est mis hector en prison auec les aultres compaignons. 
Si laisse ores le compte a parler de luy 
et de ceulx 
qui auec luy sont/ 
et retourne a lancelot 
que lyennel auoit laisse dormant. 
Comment la royne de sorestan/ 
et morgram la fee firent emporter lancelot au chasteau de la charette/ 
et comment une damoiselle le deliura de prison/ 
et comment il uainquit le tournoiement dentre le roy de norgalles et le roy bandemagus 
et comme apres le tournoiement une damoiselle le mena a corbenic. 
OR dist le compte 
que quant lancelot fut demoure dormant apres que lyonnel sen fut alle/ 
ne demoura pas gramment 
que par illec passoit une belle dame 
qui estoit royne de la terre de sorestan 
qui marchissoit en la terre de norgalles par deuers sorellois: 
et menoit auec elle plus de .xl. cheualiers armes/ 
si portoient .iiii. cheualiers ung drap dessus elle sur .iiii. lances pour le chault 
que mal ne luy feist. Elle regarde le cheual lan. 
qui pessoit. 
Et pense 
que la se gise aucun cheualier 
pour soy reposer/ 
sy cuide bien 
que ce soit ung des cheualiers aduantureux de la maisen du roy artus/ elle appelle deux dames 
donc lunne auoit a nom margam lafee/ 
et laultre auoit a nom sibille lenchanteresse 
Et cestoient les trois femmes du monde 
qui plus sauoient de enchantement sans la dame du lac. 
Et pour ce quelle en sauoit tant sentre amoient elles si 
que elles cheuauchoient tousiours ensemble. 
et buuoient et mengoient 
et elle dit 
que elle uouloit aller ueoir a 
qui ce cheual estoit Si fait tous ses cheualiers arrester/ 
et emmaine auec elle les trois ieunes dames. Elles uont celle part 
et treuuent lancelot 
qui se dormoit fermement 
Et celles le regardent moult longuement 
et le uoient de si grant beaute 
quil ne resemble pas sicomme elles dient homme mortel 
mais chose faee 
Et la royne 
qui premierement parle dit a ses compaignes. 
Par dieu dames uous pouez bien dire 
que oncquesmais ne ueistes si belle chose 
Si maist dieu et mon auiz celle dame se pourroit moult priser 
qui de tel cheualier auroit la seigneurie. 
Et pleust ore a dieu 
qu il me aymast autant 
que oncques cheualier aymast damie. 
Si maist dieu ie me tendroie a plus riche 
que se ie auoie toutes les terres du mende en men demaine 
Haa dame dit morgain mieulx seroit emploie en moy que en uous: 
car ie suis de meilleurs gens 
que uous nestes ia soit ce 
que uous soiez royne 
Si scay plus auoir courtoisie que uous: 
et pour ce me aymeroit il mieulx 
et me tendroit psus chierement 
quil ne feroit uous. 
Eu nom dieu fist lautre celle 
qui auoit nom sebille encores le deuroie ie mieulx auoir que uous 
car ie suis plus belle et plus gente et plus enuoisiee 
que uous nestes. 
si le sauroie mieulx seruir a sa uoulente 
que uous ne sauriez. 
Et pource me semble il 
que uous uous en deuez bien taire. 
et moy parler. 
Or uous diray fait la royne que nous ferons. Esueillons le 
et nous offrons toutes a sen seruice. 
et celle quil uouldra retenir demeure auec lui. 
Par dieu fist morgain 
ainsi ne ferons pas 
car se nous lesueilliens il ne daigneroit prendre nulle de nous trois. 
ainsi seriens nous honnies 
sil nous refusoit: 
mais ie uous diray 
que nous ferons Faisons faire une biere cheualerresse 
et le faisons porter iusques au chasteau de la charrecte cest le mieulx 
que ie y uoie: 
car quant nous laurens en nostre pouoir il fera plus tost 
quanque nous uouldrens. 
Par dieu font elles uous en dictes le mieulx. 
LOrs commandent a leurs cheualiers a coupper du bois tant 
quilz aient une biere cheualerresse 
Et il le font incontinent. 
Si eurent tost faicte la biere 
et les dames firent leur enchantement. 
Si ont lancelot tellement attourne 
quil na pouoir de soy esueillier. 
apres firent encourtiner la biere de une coutepointe: 
et misdrent a la biere le cheual de lancelot deuant: 
et ung pallefroy derriere. 
Si lemporterent en telle maniere 
et cheuaucherent si asprement 
que ains quil feust nuit uindrent au chasteau de la charrecte 
qui ainsi fut appelle 
pour ce que lancelot y passa en la charrecte celui iour 
que meleagant emmenoit la royne genieure au royaume de gorre 
ainsi comme le compte uous a deuise. 
Quant ilz furent uenus au chasteau 
et ilz eurent lancelot descendu 
si se firent mettre en une belle chambre forte 
et seure ou il nauoit 
que ung huis et deux barres de fer. 
MAaintenant desfirent leurs enchantemens: 
et il sesueilla tantost 
et uist moult grant clarte entour lui. 
Si se commenca a seignier 
et dit a soy mesmes. Saincte marie 
ou suis ie ie me conchay soubz sombre dun pommier. 
or me suis cy trouue/ 
ne scay en chasteau 
ou en forteresse 
et en tel lieu 
que ie ny congnoiz homme ne femme. 
Par ma foy fist il 
ou ie suis enchante/ 
ou ie ne scay 
que dire de moy. 
Lors lui souuient de lyonnel 
lequel estoit empres lui couchie. 
si commenca a regarder entour lui 
pour ueoir 
sil le trouueroit. 
Et quant il uoit 
quil ny est pas si est tant dollent 
quil ne scait 
quil doit faire. 
si dit a soy mesmes 
que dyables lauoient porte iusques la. 
APrez ce ne demoura gaires 
qu il ueist luis dune chambre ouurir 
si entra leans une damoiselle 
qui lui apportoit a mengier a grant plante. 
Quant il la uoit uenir il la salue: 
et elle aussi lui. Damoiselfe fait il par la chose 
que uous plus aymez dictes moy 
ou ie suis. Sire fist elle uous estes au chasteau de la charrecte 
qui siet a lentree de gorre. 
Et il se seigne de la merueille 
quil a. 
Haa saincte marie dit il 
qui me y amena. 
Ce ne uous diray ie pas mes: mengez 
et uous couchez en ce lit 
qui est emprez uous 
lequel est assez beau et riche. 
Haa damoiselle de lyonnel me dictes nouuelles 
se uous en sauez riens 
Si maist dieu dit elle ie ne scay 
qui est ce lyonnel: 
et oncques nen ouy parler. 
et pource ne uous en sauroie ie dire nulles nouuelles. 
Quant il ot que ainsi est du tout desuoie il ne scait 
que dire: 
mais toutesuoes mengut 
pource quil nauoit de tout le iour mengie. 
Si mengue dollent et courrouche/ 
et quant il eust menge 
si uint leans ung uarlet 
qui le deschausse 
et il se couche maintenant en ung lyt 
qui estoit fait emmi la salle/ 
si dormit la nuyt menlt mauueisement/ 
car encques ne fina de penser a luy et a lyonnel 
Si passa en telle maniere toute la nuyt 
qu il ne dormist ne reposa. 
LEndemain apres heure de prime/ 
quant le solleil fut leue uindrent a luy les .iii dames 
qui leans le auoient fait aporter/ 
si furent uestues si richement/ 
que nul ne ueist oncques mieulx. 
Et quant en la chambre furent entrees 
si parla celle 
qui royne estoit et dist Sire cheualier uous estes en nostre prison/ 
mes de autant uous est il bien aduenu/ 
que la raencon sera legiere. Dame fist il dictes la/ 
et se ie puis ie y mettray remede. Sire fist elle la raencon est telle, 
quil cenuient 
que uous preigniez celle de nous trois 
qui mieulx uous plaira. 
Et se uous ne le uoulles faire/ 
et uous soyes si orguilleux 
que nulle de nous ne uous plaise/ 
uraiement sachies 
que uous nystres iamaiz de ceans/ 
ains y seres tousiours en prison. 
Quant il ot ce 
quelle luy parle tel ieu 
quil ne feroit en nulle maniere/ 
si le tinst a menlt grant despit/ 
et luy respont tout courouchie/ 
suis ie si a uous quil cenuiengne 
que ie faches amye uueilles ou non: 
ou que ie demeure en prison. 
Ouy fist elle Ia dieu ne 
maist fit il se ie naymeroie mielux a estre en prison .xx. ans/ 
que ie feisse de nulle de uous mamie/ 
car tant me seroie abessie 
que tous ceulx 
qui sont fors dieu ne le me pouroient amender. 
Uoire fit elle aues uous ce dit/ 
par mon chief mal le distes/ 
car oncques chose ne dictes 
qui autant uous coustast/ 
comme ceste chose uous fera/ 
et il dit 
quil ne luy en chault 
si sen reua coucher en son lyt plus courouchie 
que deuant/ 
si dist a soy mesmes 
qu il uouldroit mieulx estre ars: 
qu il laissast sa dame la roine 
qui est fontaine de beaulte/ pour ces uieilles prendre. 
Et celles sen partent dollentes et courouchees de ce 
que ainsi les auoit reffusees. 
Si le menachent menlt 
et dient 
que pour ceste parolle/ 
ne ystra il iamaiz de prison 
ne morgain ne lauoit pas cengneu/ 
pour ce quil auoit este tendu nouuellement. 
Par ma foy fist la royne 
or y peult estre .x.ans/ 
car il nen istra pas 
se il ne prent lunne de nous troys. 
Par ma foy font elles ce uoullons nous bien. 
AInsi fut lancelot troys iours si courouche 
quil en perdist le boire et le mengier. 
Si en pesoit moult a une damoyselle de leans 
qui chascun iour luy apportoit a menger 
car len luy auoit baille a garder. 
Et elle luy faisoit tout le bien 
quelle pouoit. 
Au quart iour apres furent uenus les cheualiers de leans de ung tournoiement 
qui le iour de deuant auoit este. 
Si en commenchent tant a paerler lun cheualier cy/ 
et laultre la/ 
que lancelot lentendist bien 
quilz uenoient du tournoiement. 
Lors commence a penser et a couroucher soy a luy mesmes/ si dist 
quil ne fut encques si maleureux cheualier 
comment il est/ 
car il est sain et haictie 
si debueroit aller par tout le monde 
et acheuer les perilleuses aduantures a 
quoy les aultres ne osent entendre. 
Et ores le ont mis deables en prison si quil nest nul temps 
qu il ne soit malade ou emprisonne. 
LOrs regrette ses meschansetes 
donc il auoit grant partie menlt souuent/ 
si commenche a faire trop merueilleux deul/ lors uint leans la damoiselle/ celle qui de luy se prenoit garde. 
Et quant telle douleur luy ueist mener 
si en fut trop dollente. 
Haa sire fit elle 
que auez uous qui telle douleur menes/ damoiselle ie ne debueroie pas deul mener/ 
mes moy occire 
Car ie suys le plus meschant cheualier du mende Sire fist elle/ 
par la chose 
que uous plus ames dictes moy 
qui uous estes 
et comment uous aues a nom/ 
et ie uous creance loyaument 
que ie ne uous descouureray 
ne cy ne aillenrs 
Tant me aues fist il ceniure/ 
que ie le uous diray. Sachies uraiement 
que ie suys le plus meschant cheualier 
qui oncques portast armes/ 
ne ma mescheance ne commence ore mie maintenat. 
Mais des lors que iestoie au berchel/ 
car ie perdi en une matinee mon pere et ma mere/ 
qui moult estoit uaillant preudomme et bon cheualier. 
Et celluy iour feuz ie desherite de toute ma terre: 
denc ie eusses ores asses 
se elle me eust estee loiaument gardee/ 
si puys dire uraiement 
que ie ay nom lancelot du lac le meschant. 
Quant elle entent 
que cest lancelot/ celluy 
que len tient au meilleur cheualier du mende/ 
si est tant lyee 
que nulle plus 
lors luy dit. Sire ceste prison uous enuye ie le scay bien/ 
et que uoullentiers en istriez se uous pouiez. 
Certes il nest riens dit il 
que ie ne feisse par cenuenant 
que ie en feusse hors. 
Par ma foy fist elle ie uous en osteray 
se uous uoullez faire pour moy une chose 
que ie uous diray. Dictes la fist il 
car uraiement ie la feray 
se ie en ay le pouoir. 
Or me escoutez dit elle. 
Il est uoir 
que la royne de roestanc dame de ce chasteau uous amena ceans: 
et sachez 
que elle me a tenue moult longuement auec elle 
et uous diray 
comment. Il auint na pas encores dix ans 
que ie estoie petite 
que mon pere le duc de rochedon commenca guerre contre le roy de sorestan 
qui fut seigneur a la royne de ceans: 
mais a la fin firent paix par conuenant 
que mon pere me donneroit en mariage a ung petit filz du duc 
qui nauoit pas plus de six ans 
et ie estoie de laage de quinze ans. 
Apres ce ne demoura gaires 
que mon pere mourut 
et ma mere aussi si 
que ma terre demoura en la garde 
et en la main de ceste royne 
car huit iours deuant noel auint 
que celui qui me auoit fiancee se esmeust pour aller a la court du roy artus 
pour estre cheualier nouueau. 
Si nous mesauint tant 
quil fut occis a lissue dune forest. 
Quant ie sceuz 
quil fut occis 
si men uoulluz aller hors de ceans 
et lui demanday 
que ma terre me rendist 
mais elle nen uoullut riens faire 
ains me dit 
que se ie la pressoie ung peu 
que iamais ung plain pie nen tendroie pour pouoir 
que ie eusse 
Si la laissay atant 
que plus nen osay riens dire. 
et tant 
quil auint auant hier 
que ung sien frere me demanda a femme. 
et elle me y donna. 
Si le me fist fiancer malgre moy: 
et puis le reuestiz de ma terre/ 
et en doiuent estre les nopces de dimenche en huit iours: 
mais certes pour neant le font 
car ie ne lauray ia a mari: 
car il est le plus desloial cheualier et le plus couart 
qui oncques feust 
Et se uous uouliez tant faire pour moy 
que a celui iour uenissez tout arme en ce chasteau 
pour centredire aux espousailles 
et tant feissez 
que ce mariage feust deffait ie uous iecteroie ennuit hors de prison 
et si uous donneroie bon cheual et bennes armes. 
PAr dieu damoiselle dit lancelot 
se uous uoullez ce faire ie uous promettray 
comme loial cheualier 
que ie reuendray en ce chasteau a celui iour: 
et uous deliureray de ce cheualier 
et aurez uostre terre 
quicte 
sil ny a autre arrest 
que ce 
que uous me auez dit 
Certes fist elle il ny a autre arrest. 
Denc uous promez ie 
que ce cenuenant uous tendray loyaument. 
Et ie uous promez 
que ie uous osteray ennuit de ceans. 
Ainsi asseure lun lautre 
Si sen part la damoiselle 
et lancelot demeure ioieux de sa promesse. 
Et quant uint la nuit 
et que ceulx de leans furent endormis la damoiselle uint a lancelot 
et lui dit. Sire uenez aprez moy. Il se lieue 
si la suit 
et elle le maine en une chambre de leans pres de ung uergier 
puis le fist mengier. 
apres lui denna bonnes armes 
et bon cheual. 
Et quant il fut appareillie 
comme de monter il dist a la damoiselle Damoiselle dictes moy de 
quel tournoiement les cheualiers parloient ennuit aprez disner. Sire fist elle uoulentiers. 
IL est uoir 
que le roy bademagus 
et le roy de norgalles fiancerent ung tournoiement lun contre lautre de gent contre gent 
Si a este en une praerie 
qui est a deux lieues de cy 
et ceulx de ceans a 
qui uous en ouistes ennuit parler en sent uenus. 
Et lesquelz en ont eu du pire dit il. Le roy bademagus 
et les siens dit la dame/ 
car il nauoit pas tant de gent de la moitie 
comme le roy de norgalles 
mais il ent prins terme de rasembler ieudi. 
et il ny auoit que ung iour entre deux. 
Quant il ot que le roy bademagus a este chassie du chanp ung des hommes du mende 
qui plus lui auoit fait de henneur il fut moult dollent 
qu il nauoit este a lassemblee: 
car sil y eust este il ne cuide pas 
qu il en eust eu le pire. 
Lors monte a cheual 
si commande la damoiselle a dieu. 
et elle lui prie 
quil ne la oublie pas. 
Si maist dieu dit il non feray ie. 
Adonc sen alla 
et entra en ung uergier: 
et du uergier entra en une petite praerie. 
lors trouua ung sentier estroit 
qui le mena droit a ung paueillon uers une forest deuant ung grant ourme. Il tourne celle part 
si descent a lentree 
et uoit deux cierges ardans et ung beau lit couuert de satin 
Il uient au lit 
mais il ny treuue homme ne femme ne au paueillon aussi. 
Quant il uoit ce 
si lui est auiz 
que se nest 
que fatosme il uient a son cheual 
et lui oste le frain et la selle et le maine paistre: 
Aprez se desarme 
et met son espee a son cheuet 
si se despouille et dist 
quil se couchera 
puis qu il ne treuue persenne illec. Il destaint les cierges 
si se couche en ce beau lit 
et se endort incontinent. 
APrez ce ne demoura gaires 
que leans uint ung chenalier cellui a 
qui le paueillen estoit/ 
et quant il uist les cierges estains 
si cuyda bien 
que samie feust endormie/ 
et que les cierges furent estains pour la clarte 
qui lui feist mal 
si se despoulle/ 
et se couche delez lancelot 
et se traist prez de luy. 
si lacolle et le commence a baisier 
car il cuidoit uraiement 
que ce fust sa femme 
Quant lancelot sent cellui 
qui ainsi le baisoit 
si sault sus tout desue et cuide 
que ce soit ou dane ou damoiselle/ 
si laert a deux bras/ 
et il lui il se apperchoit tantost 
que cest ung homme/ 
si cuyde 
que se soit le lecheur sa femme Il se desuelope de luy/ 
et le prent si durement aux deux bras 
que aincoys 
quil se fut prins garde/ 
la il iette dessoubz luy a terre 
et luy dit. 
certes traistre mal y estes uenu me faire honte/ 
et mal uous couchastes auec ma femme en men paueillon/ 
puis luy donne tel coup du poing parmy les dens 
que a pou qu il ne les luy a brisiees/ si que le sang en sault tant 
quil en a le manton tout couuert. 
Quant lancelot se sent si mal mener 
si laert a la gorge 
et le fait uoller par dessus luy/ si qu il le fait flatir a ung caillou 
qui emmy le paueillon estoit. 
puis se lieue lancelot et ua celle part 
ou son espee estoit: 
si la traist du fourreau toute nue. 
Et quant le cheualier uoit uenit lancelot lespee traicte 
si ne lose attendre/ 
ains sen tourne fuyant tout nu/ 
et se mect uers la forest. 
et lancelot le sieult/ 
si le chasse tant 
quil le acensuist 
et le fiert de lespee parmy la teste si durement 
quil le fent iusques au piz/ 
et celluy chiet mort a terre/ 
et lancelot reuient au paueillon 
et se couche 
et se dort iusques au matin/ 
mais moult se sent blechie du coup 
que celluy luy auoit donne parmy les dens. 
LEndemain quant les oyseaulx commencerent a chanter se leua 
et uestit/ 
et print ses armes. Il monta sur son cheual puys sen partist de leans 
quil ne sceust pas a celle fois 
qui le cheualier estoit 
que il auoit cccy. 
Quant il est entre en la forest il encontra .iiii. escuiers 
qui menoient .iiii. blans destries en destre/ 
et auoient chascun couuerture blance/ 
et aprez uenoient deux aultres 
qui portoient le harnoys a ung cheualier haulbert 
et heaulme et chausses de fer/ 
et genoullieres a armes de blanc samit/ 
et laultre portoit ung escu blanc 
comment nesge/ il sallue lescuier 
puis luy demande a 
qui ce harnois estoit. Sire font ilz a ung cheualier 
qui demain doibt estre au tournoiement des deux roys. 
Et comment a nen celluy cheualier dist lancelot. Sire fist il len le appelle gallehodin 
et fut filx gallehault/ le seigneur des lointaines isles. 
Et aux quielx aidera il fist lancelot. Il aidera au roy de norgalles 
pour ce quil est son ael. 
Et ou sera ce tournoiement fait il. Sire en une prarie par ou uous aues passe. 
Lors les commanda lancelot a dieu/ 
si sen part a tant. 
Et quant il a ung pou alle/ 
sy ost a destre sonner une cloche. Il se adreche celle part 
et trouua une abbaye de moignes blans il deschent a lentree/ puys baille son cheual a garder a ung garchon. 
puys entre au menstier tout arme fors que du heaulme et du glaiue. 
Et quant il fut leans entre 
si trouua la seur meleagant/ celle 
qui le ietta hors de la douloureuse prison 
ou il auoit este mis/ elle le regarde 
et aduise tant 
quelle le cengnoist 
que cest lancelot/ 
mes moult se merueille 
que ses beaux cheueulx sont deuenus 
quil soulloit auoir. 
Si pensa 
qu il auoit este malade/ 
et que pour ce luy feussent cheuz/ 
et pour ce se seuffre de parler a luy iusques apres la messe. 
QUant le frere eust chante 
et lancelot fut issu du menstier/ la damoiselle ua aprez luy 
et lui dist. sire uous soies le bien uenu. 
Haa ma doulce domoiselle uous soies la bien trouuee: 
comment laues uous fait 
puis que ie ne uous uiz. Sire fist elle bien dieu merci et la uostre. 
Et quelle aduanture uous a cy amenee. Sire fist elle ie uiens 
pour ueoir ung tournoiement 
qui demain se fera pres dicy/ 
si la emprins men pere le roy bademagus centre le roy de norgalles 
puis demande a lan. 
si le uerra. 
Ouy uoir fait il se ie puys. 
Donc uous uouldroie ie bien prier 
que uous aidissies aux noz. 
Et il dist 
que 
si fera il uoulentiers. Sire fist elle cent mille mercis 
Or scay ie bien 
que le roy de norgalles y perdra le tout/ 
et mon pere en aura lonneur. 
Et ie uous prie 
que demoures huymes auecques moy/ 
et puys demain nous mouuerens pour aller au tournoiement/ 
et aussi le debues uous faire. 
Car se orendroit uous en mouues uous ne trouueres meshuy si bon hostel 
qui soit pres du tournoiement. 
Et sachies 
que uous seres tresbien seruiz 
et aisez de toutes les choses 
que len pourra 
Et il dist 
quil y demourra 
puis quil le ueult. 
Si se fait desarmer maintenant: 
et elle treuue ung uarlet si lui dit 
Uas ten droit au chasteau de la harpe 
ou tu trouueras le roy bademagus mon pere 
et lui dis 
que iay ceans monseigneur lancelot du lac 
qui lui doit aider au tournoiement 
et quil le uiegne ueoir hastiuement sil peut LE uarlet se part de la dame 
et uient au roy bademagus 
si lui dit ce 
que sa fille lui mande. 
Et quant il ot les nouuelles de lanceloi du lac il est si ioeux 
quil ne scait 
que dire. 
Si pense 
quil le ira ueoir au plus celeement 
quil pourra par auanture ne uouldroit pas lancelot 
quil feust congneu au tournoiemenent. Il esleut quatre de ses plus priuez amis 
et leur dit Seigneurs il conuient 
que uiengniez auecques moy iusques a une abbaie 
qui cy pres est. 
et ilz dient 
que ce feront ilz uoulentiers 
Si montent a cheual. 
et quant ilz furent hors du chasteau le roy les appella 
et leur dit Seigneurs ie uous maine ueoir le meilleur cheualier du monde: 
et qui en soy a toutes les uertus 
que corps de homme peut auoir. 
pour quoy il doit estre loe 
car il est le plus beau cheualier du monde 
et en soy a plus proesse 
qu il na encores en homme mortel. 
Ne de sa ualeur ne pourroit nul autre estre/ 
car cest le meilleur cheualier et le plus desire 
qui oncques feust. 
Que uous diroie ie plus: nul ne pourroit tant dire de lui 
quil nen y ait cent fois plus/ 
et scay bien 
que oncques dieu ne le fist fors 
pour ce 
quil feust mirent aux autres cheualiers. 
Par ma fop font ilz uous dictes merueilles 
et sil est tel 
comment uous dictes len deuroit bien aller cent lieues de terre pour le ueoir. 
Par ma foy fait le roy 
si a len fait maintesfois 
car iay ueu faire une queste pour lui ou il y auoit bien xlu. cheualiers 
qui le quistrent ung an entier pour le uoir 
et ny eust nul de eulx 
qui le ueist a ceste fois. Sachez qu ilz allerent plus de mille lieues 
et 
si ne le trouuerent pas. 
TAnt ont alle 
quilz uindrent a labbaie 
ou lancelot estoit: 
et le uarlet uint auant 
qui dit a la damoiselle. Dame monseigneur leroy est uenu. 
Et celle ua encontre lui/ 
si le prent par la main 
et le maine en une chambre ou lancelot estoit 
mais il ne dormoit pas. 
Quant il uoit le roy bademagus uenir 
si se dresce en son estant: 
si lui court a lencontre 
et lui tent les bras 
et lui dit 
que bien soit il uenu puis ua aux autres 
si leur fait moult belle chiere/ 
et le roy se humilie moult uers lui. 
et lui dit 
quil est sen sergant et son ami. 
Haa sire pour dieu mercy: 
ne me dictes iamais telles parolles 
car uous ne me pourriez pas plus courroucer/ 
car nul roy ne doit estre sergant a si poure cheualier 
comment ie suis 
mais son sire et son commandeur. 
Haa dit il uous nestes pas si poure cheualier 
que ie ne changasse la moitie de ma terre 
pour uostre grant pourete de telle 
comment uous lauez 
se uous men uoullez faire compaignen Sire fist il or laissens ces parolles 
car se nest pas comparaison de mettre ung poure cheualier contre ung riche roy et puissant. 
Mais dictes moy 
comment uous lauez fait puis que ie ne uous uiz 
Certes mon beau sire ie uous ay puis maintesfois regecte 
que ie ne uous uiz. 
et mesmement hier 
quant mes hommes sen fuioient uous regectay ie assez: 
car se ie uous eusse tenu auec moy ie scay bien 
que tous ceulx de dela eussent este desconfiz. 
Si uous prie pour dieu 
et par amours 
et pour ce que ie soie uostre ami a tousioursmais 
que demain uous aidez a desconfire leur grant orgueil. 
Et il dit 
que si fera il moult uoulentiers 
mais ie uous requier dit il beau sire 
que uous ne me faciez congnoistre a homme 
qui de moy demande 
car se ie y estoie congneu tost men pourroit uenir courroust. 
Si 
maist dieu fait le roy ia par moy nen istra de ma bouche nouuelle. 
Et il dit 
que donc ira il uoulentiers Grant piece fut leans le roy bademagus tant 
quilz eurent mengie a disner. 
Et les quatre compaignons du roy commencerent a regarder lancelot 
et ce ne fut pas de merueilles: 
car encques ne priserent autant homme 
come lui 
QUant uint a heure de nonne 
quilz eurent mengie tout par loisir 
si dit le roy bademagus 
quil sen uoulloit aller 
Il print cengie de lancelot du lac 
et laissa trois de ses cheualiers auec lui 
pour lui faire compaigniee 
et pour ce quil ne uiengne seul au tournoiment/ 
qui deuoit estre fait lendemain aprez nonne. 
Et le roy sen alla au chasteau de la herpe/ 
ou ses hommes lattendoient. 
E quant il fut deschendu/ 
si luy demandent ses hommes 
ou il auoit tant demoure/ 
et il dist en ung tel lieu/ 
o u sy bien auoit faicte sa besongne 
comment il uoulloit/ 
car ie uous diz uraiement 
que iay depuis trouue telle aide/ 
donc ceulx de dela serent uaincus: 
si le scay bien certainement 
ne plus ne en ueult dire. Celluy iour firent les deux roys loges drecez emmy les pres 
ou il auoit fenestrez 
et apuy aux aux dames et aux damoyselles 
Car coustume estoit 
que les roynes et les haultes dames alloient uoir les tournoiemens pour uoir les meilleurs cheualiers. 
Et pour ce faisoit len par tout la ou les cheualiers estoient drecher toutes les plus belles loges/ 
que len pouoit 
Celle nuyt fut lancelot bien serui 
et hennourre tant 
comment les troys barons pourent plus/ ceulx 
que le roy y auoit laisses. 
AU matin ains que le iour parust aincoys 
que lancelot feust leue/ uint a luy la damoiselle celle pour 
qui il estoit demoure leans. 
si luy dist 
que bon iour luy donnast dieu/ 
et il lui rent son sallut menlt tost. Sire fist elle ie uiens prendre cengie a uous pour aller aux loges du tournoiement: 
car ie ne uueil pas cy demourer pour la presse des cheuaulx 
qui ia y sera si grande 
que ie ny pourroie passer. Alles a dieu fist il. Sire fist elle gardes 
que ie uous y uoie: 
car ia dieu ne maist ie ny iroie mie aultrement. 
Et il dist 
quil yra. 
lors sen part la damoiselle de leans a grant compagnie de cheualiers et de danes et de damoiselles 
Et quant elle uint au pre/ si uoit 
que les loges sent toutes plaines de dames et de damoiselles 
qui ia estoient mentees si attendoient 
que les cheualiers uenissent. 
Et la fille du roy de norgalles 
que messice gauuain auoit eue pucelle. 
si comme le compte a deuise estoit illec uenue a grant compaignie/ 
et quant elle uoit uenir la fille du roy bademagus/ 
si ua a lencentre de elle 
et la rechoit a moust grant ioie: 
et la fait seoir au prez de elle 
si commencent a parler dunnes et de aultres 
et tant 
que la fille au roy bademagus demanda 
qui cestoit 
qui mieulx lauoit fait a laultre assemblee. 
Et une damoyselle 
qui empres elle seoit dist 
que mador de la porte/ 
et mordret le frere monsieur gau. 
ces deux auoient tout uaincu. 
Et quel cheualier est celluy mador fait elle/ 
eu nen dieu fit laultre cest ung des greigneurs cheualiers 
que ie ueisse encques. 
Et lancelot est uestu et appareille 
si ouyst messe/ 
et les troys cheualiers eurent enuoies querre leurs armes au chastel 
ou ilz les auoient laissiees. 
Et le roy bademagus leur manda/ 
qu ilz uenissent au tournoiement apres prime/ 
et quilz baillaissent couuertures blances a lancelot/ a lui et a son cheual/ 
et escu blanc. 
et ilz le firent ainsi. 
QUant uint entour prime 
quilz furent armes fors 
que de leurs heaulmes/ 
sy disrent a lancelot 
quil mengast ung pou pour aller plus seurement/ 
mes il dist 
que non feroit/ lors menterent maintenant 
et se partirent de leans 
si errerent tant parmi la forest 
quilz uindrent en la place. 
Si estoient ia assembles 
que de une part 
que de aultre plus de .x. mille/ 
si le faisoient moult bien de toutes pars/ 
mes trop auoit plus de gens le roy de norgalles par deuers luy/ 
que le roy bademagus. 
Quant lan. uint uers les ioustans/ 
si se traist a une part luy et ses compaignens/ 
si regardent les quielx font le mieulx/ 
si uist trois cheualiers par deuers le roy de norgalles 
qui trop bien le faisoient/ 
car ilz dennoient hardement aux leurs par leur bien faire. 
Si auoient ia tant fait 
que la gent au roy bademagus estoit recullee plus de une archiee. 
Et la fille au roy de norgalles dist oyans tous 
Par dieu moult feust beau ce tournoiement/ 
se ceulx de dela peussent souffrir les nos/ 
mes il me est aduiz a ce 
qu ilz uent recullant 
qu ilz serent par temps mis a la uoie/ 
et ia dieu ne maist/ se moult ne font a prisier ces trois cheualiers 
qui par deuers les nos sont/ 
car par eulx sont desconffiz ceulx de gorre. Damoiselle fist la fille bademagus/ 
qui sont ceulx 
qui tant doibuent estre prisies. 
Par ma foy fist elle lun est mordret le frere mensieur gau. 
et laultre mador de la porte 
et le tiers est gallehodin men nepueu/ 
ce sont ceulx 
qui mieulx le font de toute ceste place/ 
par quoy tous uoz cheualiers serent desconffiz et uaincus. 
OR ne uous esmayes fist celle de gorre/ 
car 
si maist dieu se le roy uostre pere ne sen fuyst/ il uerra se croys ie donner ennuyt telz coupz 
donc il ne uouldroit pas attendre ung 
pour perdre tant 
comment il a uaillant 
Haa dieu fist elle 
qui les donrra. 
Par ma foy dit elle ueoir le pourrez par temps 
car celui est uenu 
qui telz coups donne. 
Ainsi 
qu ilz parloient 
si ouirent le cry leuer sur ceulx de gorre 
qui sen fuioient 
et les alloient prenant ceulx de norgalles 
Et lancelot appelle ceulx 
qui auec lui estoient 
si leur dit Suiuez moy 
car ore auons trop attendu 
Lors laisse courre parmi les rencz tant 
que cheual peut aller. 
et lancelot fiert si durement le premier 
quil encontre 
quil porte lui et le cheual a terre tout en ung mont 
et puis fiert ung autre si durement du retour 
qu il le iecta ius de la selle 
Quant il eust brise son glaiue il mist la main a lespee: 
dont moult bien se sauoit aider si commenca a ferir tout entour lui 
et denner de moult grans coups 
Si point amont et aual 
et ne actainct homme 
quil ne porte a terre. Il arrache escus des colz heaumes des testes 
et fait tant en peu de heure 
que tout le tournoiement se arresta entour lui pour ueoir les merueilles 
quil faisoit: 
car il ne acensuit homme tant soit fort 
qu il ne porte a terre ou mort ou blece. 
Si lont congneu en peu de heure ceulx 
qui iamaie ne lauoient ueu: 
et tant le doubtent 
qu il ny a celui 
qui a coup lose actendre 
Si en mesgaigna tant de ceulx de norgalles 
que par force les fist retourner plus de trois archiees. 
et tant fait par sa proesse 
que tous en parlent prez et loingz et dient 
que tout uainc le cheualier de deuers le roy bademagus: celui aux blanches armes. 
ET les trois compaignens 
qui auoient mis ceulx de gorre a la fuite 
qui estoient issus du tournoiement 
pour eulx ung peu reposer se merueillent moult 
quant ilz uoient leurs gens fuir. 
si demandent 
que cest. 
Quoy fait ung uarlet nauez uous pas ueu les merueilles 
quil y a. 
Quelles merueilles dit mordret. 
Par ma foy il y a ung cheualier a unes armes blanches: ung dyable: 
ung enragie 
qui plus occiroit encores nuit de gens 
quil ne pourroit de hommes mors en deux arpens de terre 
et ne allez pas celle part 
se uous ne uoulez mourir/ 
car ia dieu ne maist se encontre son espee peut durer fer ne acier. 
Lors montent a cheual les trois compaignons: 
et prennent escus et lances 
et laissent courir a lancelot deuant ceulx 
qui de norgalles fuioient ainsi 
comme lieures deuant les chiens. 
Et lancelot eust lance recouuerte 
quil tollist a ung de ceulx 
qui sen fuioit. 
Si se adresce uers lun de ceulx 
qui uenoit des .iii compaignons. 
et cestoit mordret Il le frapa si durement 
quil lui mist le fer du glaiue parmi lespaulle senestre 
et le porta a terre tout estendu 
Et le roy bademagus 
qui derriere lui estoit lui bailla ung autre glaiue 
et lui dit. Sire tenez monstrez encores 
comment uous sauez lances emploier. 
Et il laisse courre maintenant uers mador de la porte. 
Et celui brisa sen glaiue contre lui. 
Et lancelot 
qui portoit la sienne basse le ferist si durement 
quil lui mist le fer atout le glaiue parmi la cuisse: 
et le porta lui et le cheual tout en ung ment a terre Il passe oultre: 
si trait lespee 
et fiert gallehaudin 
quanquil peut enmy lescu blanc/ tant 
quil en rompist une grant piece 
et lespee descendist sur le cheual si 
quil lui couppa le col par deuant les arcens. 
et abat tout en ung mont cheualier et cheual. 
QUant le roy de norgalles eut assez re garde lancelot 
pour les merueiles quil faisoit 
et uoit celui coup 
si ne lose plus actendre 
ains sen fuit tant 
que le cheual peut aller. 
Et lors commenca la huee trop merueilleuse 
car ceulx de norgalles sen fuioient 
et ceulx de gorre les chassoient 
et les prenoient a leur uoulente. 
Et quant lancelot uoit 
que tous estoient tournez en fuite/ 
si se mist en la forest 
et cheuaucha grant erre 
car il ne uoulloit estre arreste de nul homme 
Assez fut qui le quist et demanda 
mais nul ny eust 
qui le peut trouuer 
Quant le roy bademagus uist 
quil sen estoit alle en telle maniere 
et quil ne pouuroit estre trouue il est tant dollent 
quil ne scait 
que faire ne que dire 
et dit 
quil est le plus malleureux homme 
qui encques feust 
quant il auoit le meilleur cheualier du monde a 
qui il deut ore faire ioie et feste: 
et ore la pardu par sa mauuaistie. 
ET gallehaudin 
que lancelot auoit abatu fut remonte si 
comme il peut puis uint au roy bademagus 
si se fait congnoistre a lui. 
Quant il le congnoit 
si lui fait moust grant ioie 
et il a lui: 
puis lui dit. Sire ie suie uenu a uous par conuenant 
que uous me diez 
qui est ce bon cheualier 
qui ennuit a si bien iouste. 
Haa sire fist le roy bademagus 
pour quoy le demandez uous. Sire fist il pour ce 
que ie suis ung ieune homme 
et scay encores peu darmes 
Si auroie mestier de moy accointer dung sy preudomme 
comme il est pour ce 
quil men apprint 
et pout ce que ie amenderoie de luy et de sa compaignie. 
Certes fist il se il uous cengnoissoit il uous auroit moult chier/ 
car il ama moult mensieur uostre pere. 
Et uostre pere le ama tant 
que oncques homme ne ama plus aultre. 
Si uous diz pour uoir 
que cest mensieur lancelot du lac. Lancelot fist il/ 
si maist dieu ie cuidoie 
quil fut mort/ 
mes puys 
quil est uif ie ueu a dieu 
que iamais ne fineray de cheuaucher/ 
se mort ou mallade ne suys deuant 
que ie le auray trouue. 
Et quant ie le uerroy/ 
si luy prieray 
pour lamour de mon pere 
que il tant ama 
qu il me retiengne auec luy/ 
et me laisse aller par les estranges centrees cercher les perilleuses aduantures auec luy. 
Et ce il se ne ueult faire/ 
toutesfoys me aidera il a censeiller mieulx 
que ung aultre ne feroit Atant sen part du roy bademagus/ 
et sen ua ainsi arme 
comment il estoit et ne le fait sauoir a nulluy/ 
et si ne emmaine auec luy escuier ne garcon: 
si se fiert en la forest apres lancelot et cheuauche toute la iournee 
qu il ne encontre homme ne femme 
qui nouuelles luy die de ce 
quil quiert. 
ET lancelot eust toute iour cheuauchie laz et trauaille de ce 
quil auoit le iour fait/ 
et son cheual se doulloit si durement tant du poindre 
quil olt toute iour fait 
que des petites plaies 
quil auoit/ 
que a paine pouoit il mes aller que le pas. 
lors regarde derriere lui 
si uoit uenir ung cheualier et une moult belle dame auec luy. ilz le salluent 
quant ilz uiengnent prez/ 
et il a moult grant paour destre congneu/ 
si respont tout bas 
que dieu les beneie/ 
Beau sire fist la dame 
qui estes uous/ ung cheualier suys ce poues uoir. 
Si 
maist dieu fist elle cheualier estes uous/ tel a men aduiz 
quil na uostre pareil eu monde. 
si uous prie 
que uous uiengnes meshuy herbeger 
auec moy en ung mien chastel 
qui est cy pres/ 
par tel cenuenant 
que ie uous menstreray demain la plus belle chose 
que uous ueistes oncques. 
Et il dist 
quil ira uoullentiers par ce cenuenant. La dame sen ua auant/ 
et luy aprez/ 
si ont tant alle 
quilz uindrent en une uallee. Il uoit au fons du ual ung chastel bien fait et bien seant/ 
denc les murs estoient fors et haultz et bien crenelles 
Quant ilz uindrent au chastel 
si estoit ia grant nuyt/ 
et la dame appelle cellui 
qui la porte gardoit/ 
si luy commanda qnil ouurist/ 
et si fist il puis uont iusques au maistre pallaiz. 
Et quant ceulx de leans uoient 
que leur dame uient 
si lui saillent a lencontre a cierges et a torches/ 
car la nuyt estoit trop obscure. Il deschendent leur dame/ 
et elle leur commande 
qu il ne sentremettent mie de elle. 
Mais ie uous prie fist elle de ce cheualier: 
et que uous le serues au plus 
que uous pourres/ 
car bien sachies 
que cest ung des meilleurs cheualiers du mende. 
Et ilz le deschendent maintenant/ 
si luy ostent lescu de son col/ 
puis le mainent ament 
et le desarment au mieulx 
qu il peuent. 
Et la dame le regarde si uoit 
quil a le uisage gros et enffle/ 
et le nez escorche 
et tout senglant des coupz 
quil auoit donnes et recheuz/ 
si luy fist aporter eaue chaude pour lauer son corps et son uiz/ 
qui tout estoit noircy des mailles du haubert. 
Et quant elle regarde lescu 
si dist oyans tous ceulx de leans 
Haa escu: 
tant aues huy este regarde 
et desire de estre tenu de mainte belle dame. 
Si maist dieu bien se peult uanter celluy 
qui uous porte/ 
que encques mais cheualier tant de merueillee ne fist en ung iour/ 
comment uous aues huy fait. 
Et benoist soit le nom de dieu 
qui le me donna trouuer/ 
car greigneur henneur ne me pouoit aduenir/ 
que de ce quil est herbegie en mon hostel. 
Lors entra a sa chambre 
si aporta une robe de chendal a lancelot/ 
et quant il est uestu 
si le fist seoir pres de elle 
et luy dit Sire reposes uous/ 
car asses longuement auez este trauaille. 
Et il dist 
qu il ne a mie grant mestier de repoz pour trauail 
quil aist eu. 
Et elle commande a ceulx de leans 
qu ilz appareillassent a menger/ 
et eulx si font. 
QUant ilz furent assiz a la table/ 
si uint leans ung uarlet 
qui dist a la dame/ dame monsieur est uenu. de par dieu fist elle dy luy 
quil uiengne mengier/ 
et quil y a ceans ung cheualier a 
qui ie uueil 
quil face moult grant ioie/ le uarlet uint au seigneur 
et luy dist ce 
que sa dame luy mandit. 
Et il se fist maintenant desarmer/ 
et aussi firent tous les aultres cheualiers. 
si uint au pallaiz soy disieme 
Et la dame se leua encentre luy/ 
et aussi fit lancelot. 
Et le seigneur leur commanda moult tost 
qu ilz se raseissent. 
Et ceusx 
si fent. 
Quant ilz furent assis 
et ilz eurent ung peu mengie 
si lui dit la dame Sire faictes ioie a nostre hoste 
car bien sachez 
que a plus preudomme de lui ne pouez uous faire honneur. 
Preudomme fist le sire. Dame 
que dictes uous: 
certes ie ne diz pas 
qu il ne soit preudomme et uaillant 
mais moult a plus a faire ung preudomme 
que ie ne cuidoie huy matin. 
Si ay tant aprins en ce iour 
que ie cuide quil nait au mende 
que ung seul preudomme 
mais celui 
que ie ay huy ueu esprouuer centre cheualiers cuide ie uraiement 
qu il ny a au monde cheualier 
qui tant ait fait de cheualerie 
comme il a huy fait. 
Et lors lui demanda la dame aisi 
comme se elle ny eust este. Sire ou fut ce 
que uous ueistes celui preudomme 
que uous dictes. 
Ce fut dit il a lassemblee du roy bademagus et du roy de norgalles 
Haa sire 
quelles greigneures merueilles faisoit il que ung autre. 
Quelles. dames ie ne le uous auroie pas dit 
par moy en xu. iours. ia dieu ne maist 
se ie uous sauroie compter ce 
que ie lui uiz faire Uous ne men croiriez pas 
et le uous iurasse ie sur sains 
car se uous sembleroit merueilles 
Et celle qui moult se prit a escouter ce 
quelle auoit ueu 
et mesmement deuant celui 
qui ce auoit fait dit a son seigneur. Sire dictes nous en sil uous plaist aucune auanture 
et aucune belle iouste deuant ce preudomme 
qui ceans est hebergie si quil le sache dire 
quant il uendra en sen pais. 
Beaulx coupz dit le seigneur uous en puis ie dire 
car ie en uis plus de mille/ 
car ie le alloie tousiours suiuant. 
Si lui uis occire a cinq coups cinq cheualiers et cinq sergans si nectement 
quil fendoit tous les cheuaulx 
Et de moy mesmes uous dis ie 
qu il fist de men escu deux moitiez et trencha ma selle 
et couppa men cheual parmi les espaulles. 
Eu nom de dieu dit la dame 
donc ne cuide ie pas 
que uous uoulsissiez actendre lautre coup Moy dame fist il: 
quest ce 
que uous dictes. 
Si maist dieu ie ne lactendisse pas pour toute la terre du roy artus 
et ny a mon escient au monde 
si preudomme 
que sil auoit ueu ce 
quil a enuit fait 
que iamais lactendist a coup. 
Et la dame commence a rire. 
Encores uous diray ie greigneures merueilles dit le sire: 
car ie lui uiz abatre a ung retourde lance quatre cheualiers. 
Ce ne fist oncques 
mais ne dieu ne dyable. 
Or me dictez fist la dame 
que feriez uous se uous teniez celui en uostre hostel. 
Certes dame se la force estoit mienne il ne sen partiroit ia de moy/ 
car plus riche tresor ne pourroie ie tenir. 
Et sil y auoit fait la dame este en telle maniere 
que uous ne le congneussiez 
que feriez uous. Ie en feroie tant 
que iamais tous ceulx 
qui le ueissent ne deissent 
que autant nen en pourroie ie faire sans mort 
Par dieu dit elle denc ne le uous celeray ie pas 
ains le uous diray 
car ie ne uueil pas auoir uostre hayne. Sachez que cest celui qui est emprez uous. Monstrez moy fist il son escu 
car par ce le cengnoistray ie bien. 
Et elle commande 
que len lui apporte Dame dame fait lancelot uous direz de moy tant de honte 
quil uous plaira/ 
mais se ie eusse cuide 
que uous feussez 
si uilsaine ie ne eusse huy entre en uostre hostel 
pour pouoir 
que uous eussiez. 
Haa sire fist la dame uous en desplaist il. Dame dit il oy. 
Certes donc nen sera il iamais parle. 
Et sachez 
que ie le faisoie par grant amour et par grant honneur 
que ie uous cuidoie faire. 
Lors sen ua le seigneur en une chambre 
ou son escu estoit 
et le congnoit incontinent 
Si en a trop grant ioie 
Lors retourne arriere a lancelot 
si lui dit 
quil est tout sien a faire son commandement. 
Et il len mercie moult. 
Celle nuit fut lancelot bien couchie 
et se reposa 
car moult estoit las et trauaillie. 
et dormist iusques uers prime 
Quant il fut esueillie le soleil estoit desia leue. 
Et la dame lui auoit appareillie robe de lin si la lui fait uestir. 
Et quant il fut uestu et appareillie et 
quil eust messe ouye 
si fut le mengier appareilie. 
Quant ilz eurent mengie 
et que les tables furent leuees lancelot demanda ses armes. 
Et le sire lui prie 
quil demeure auec lui meshuit 
mais lancelot dit 
quil ny demourroit en nulle maniere. 
Et quant il est tout arme il monte sur son cheual 
puis prent son escu 
et demande ung glaiue 
et len lui apporte. 
Lors dit a la dame de leans Dame uous souuient il du conuenant 
qui est entre uous et moy. Sire fist elle oy bien. 
Or uous prie ie fist il 
que uous uous en acquittez. Uoulentiers dit elle. 
Lors fist seller ung palleffroy 
et dit au uarlet 
quil la suiue Dame dit le seigneur ou deuez uous aller. Sire fait elle ie doy mener ce cheualier a corbenic/ 
car ie luy ay promis illec monstrer la plus belle chose du monde. 
Alles donc fait le seigneur 
et penses de tost retourner. Atant sen part la dame 
et maine lancelot droit a corbenic la 
ou a sa uenue il tira la pucelle hors de la cuue ardant a la 
quelle monsieur gau. auoit failli. 
Aprez il leua la tombe/ de dessoubz 
laquelle il yssit ung grant et hideulx serpent 
que lancelot occit. 
Et par ces deux aduantures congneurent ceulx de leans 
que cestoit celluy 
qui deuoit engendrer en la belle fille du roy pelles de la terre foraine/ le lyon royal cest assauoir galaad le 
quel rempliroit le siege perilleux/ 
et mectroit a fin les aduantures du royaulme de logres/ 
et acheueroit la queste du sainct graal. 
Comme plus aplain sera narre 
et declare au second uolume de ce present liure. 
Ainsi prent fin le piemier uolume des uertueux et glorienx faiz et gestes du noble et puissant cheualier lancelot du lac/ 
et des compaignons de la table ronde. Â¶ 
Ce present et premier uolume a este Imprime a Rouen. en lostel de gaillard le bourgois Lan de grace mil. cccc.iiii.xx. 
et huyt le .xxiiii. iour de nouembre. 
Par iehan le bourgois. A lexaltacion de la noblesse/ et de la bonne cheualerie/ 
qui fut en la grande bretaigne eu temps du tres noble 
et uailant roy artus/ et de la table ronde 
Et a lexaltacion des courages des iennes nobles ou aultres 
qui se ueullent erxcerciter aux armes 
et acquerir lordre de cheualerie. 
Apres que Lancelot du lac se fut parti du chasteau de la dame 
laquelle lui auoit promis de lui monstrer la plus belle chose du monde elle le mena tout droit au chasteau de Corbenic/ 
et eulx arriuez pres des portes 
encontrerent une pucelle 
laquelle demanda a la dame 
ou elle menoit le cheualier/ 
si lui respendit 
quelle le menoit a Corbenic. 
En nom dieu dame dist la pucelle 
donc ne le aimez uous gaires 
Car uous le menez en tel lieu 
dent il ne pourra partir sans honte et sans grant dommaige 
Ce nonobstant tant allerent 
quilz arriuerent au chasteau 
et entrerent dedens. 
Et quant ilz uindrent en la maistresse rue/ les gens de leans lui commencerent a dire. Sire cheualier la charette uous attent. 
Et il feur respendit tout bas/ 
que se il lui conuenoit entrer en charette ce ne seroit pas la premiere fois/ lois cheuaucherent tant 
quilz approcherent de la maistresse tour. 
Si la prisa moult lancelot. 
car cestoit la plus riche 
que il eust oncques ueue a son aduis. 
En regardant la 
quelle tour il oyt une uoix de femme asses pres de lui selon son auis 
Si sen alla celle part/ 
et en regardant ueit 
que cestoit la pucelle 
que messire gauuain uoulut getter hors de la cuue 
mais il ne peult 
Et en soy lamentant disoit Sainte marie 
qui me gettera hors dicy. 
Et quant elle ueit Lancelot uenir uers elle/ 
sy luy dist en plourant. Sire cheualier gettez moy hors de ceste cuue 
qui me brusle. 
Alors uint lancelot deuers la cuue 
et print la pucelle par les bras 
et la leua hors de la cuue. 
Et quant elle se ueit ainsi deliuree: 
si lui cheut aux piez 
et lui baisa la iambe 
en lui disant. Sire cheualier benoitte soit leure 
que uous fustes ne/ 
car uous mauez gettee de la greigneur douleur 
ou oncques femme fut. 
Cella fait toute la sale fut remplie de dames damoiselles et de cheualiers pour ueoir ces merueilles. 
Si uestirent la damoiselse 
et la menerent en une chappelle 
pour rendre graces a dieu. 
Lors menerent lancelot en ung cymetiere 
lequel estoit desoubz la tour 
puis lui monstrerent une tombe 
ou il y auoit lettres escriptes 
qui disoieut ainsi. Ia ceste tombe ne sera leuee deuant 
que celui y mettera la main: 
duquel le lyon roial doit yssir/ 
et icelui la leuera legierement 
Et dicelui sera engendre le grant lyon roial en la belle: fille au roy de la terre foraine. 
Quant lancelot eut les lettres ueues: il nentendit pas de prime face 
quelles uouloient dire. 
Adonc les assistans luy dirent. Sire nous croions fermement et sans doubte 
que ce soyez uous par ce 
que uous auez deliure la damoiselle: ce 
que na peu faire nul autre. 
Que uoulez uous dist lancelot 
que ie face ie suis prest dacomplir toutes uoz uoulentez. Sire nous uoulons 
que uous leuez ceste tombe 
et que uoyez 
quil y a dessoubz: Il mist donc la main a la tombe au plus gros chief 
et la leua legierement 
si ueit dessoubz le plus grant serpent et le plus hydeux par semblant 
dont il eust encques ouy parler. 
Si lui getta le serpent feu ardant tellement 
quil luy brula son haubert et ses armeures/ 
puis se lanca hors de la fosse emmy le cymetiere 
et commenca a getter feu et flande/ si 
que les arbres de parmp le cymetiere commeneerent a ardoir 
et ceulx de leans tournerent tous en fuitte pour lardeur du feu/ 
puis monterent aux fenestres pour ueoir 
comme il en auiendia. 
Alors getterent a lancelot son escu et son glaiue 
et il le print 
si mist son escu deuant son uiz/ 
puis se adreca celle part 
et ala tout incontinent 
ou le serpent estoit 
qui ne doubtoit quelque auenture 
qui aduenir lui peust, le serpent enuenime lui getta feu 
si lui ardit son escu par dehors. 
Et lancelot le frappa du glaiue si asprement 
quil lui mist ou corps/ 
et le fer et le fust. 
Adonc cheut a terre 
et commenca a batre de ses aelles 
comment cellui 
qui naure estoit a mort Lancelot neantmoins mist la main a lespee en lui dennant de grans coupz par tout 
ou il le pouoit attaindre/ 
et tant 
quil lui fist uoller la teste. 
Lors uindrent a lui ceulx de leans 
qui ia estoient armez 
pour lui aider. 
Et quant ilz ueirent le serpent occiz 
si commencerent tous a faire grant feste 
et senner les cloches. 
Si eussiez ueu uenir leans cheualliers dames et damoiselles a si grant abondance 
que merueilles. 
Puis lui dirent 
que bien fust il uenu sur tous ceulx du mende 
Et le menerent sur au pallsis. 
puis le desarmerent. A ces parolles yssirent tous ceulx de leans. 
Et tant 
que dune autre chambre uirent sortir ung cheualier. 
auec luy grant compaignie dautres cheualiers. 
or estoit il ung des beaulx cheualiers/ 
que oncques lancelot eust ueu/ 
puis quil estoit parti de kaamalot/ 
et moult sembloit bien gentil homme. 
Et quant ceulx de leans le ueirent uenir 
si se drecerent tous encontre luy/ 
en disant ueez cy le roy ueez ci le roy. 
Lors se dreca lancelot encontre luy en luy disant 
que bien puisse il uenir/ 
et il luy rendit son salut/ 
puis luy getta les bras au col en luy disant 
ha ha sire/ 
tant uous desiroye a ueoir et a auoir/ 
et dieu mercy/ 
or sommes nous saisis de uous/ 
et sachiez 
que nous en auions grant mestier. 
Car tant a este nosire poure pays desherite et gaste/ 
et les poures hommes perdu leurs gaignaiges/ il est desormais temps 
sil plaisoit a nostre seigneur 
que leurs partes leur fussent restaurees et leurs biens restabliz/ 
dont ilz ont este grant piece souffreteux. 
Lors se asseirent lun pres de lautre 
En sinterrogant dont ilz estoient. 
Adonc le roy demanda a lancelot 
comment il auoit a nom/ 
et il respondit 
quil auoit a nom lancelot du lac/ 
or me dictes fist le roy/ Ban le preudomme 
qui mourut de dueil/ ne fut il pas uostre pare/ Sire fist lancelot. 
ouy. 
Par ma foy fist le roy/ 
or suis ie donc tout asseur/ 
que par uous ou par chose 
qui de uous ystra/ sera ce pays deliure des estranges auentures/ 
qui y auiennent iour et nuyt. 
Lors uint auant une damoiselle de moult grant eage 
qui auoit bien. C. ans. 
Sy appella le roy 
et luy dist/ Sire ie uueil parler a uous 
Si se partit le roy de Lancelot/ 
et commanda a ses cheualiers 
quilz lui tinssent compaignie. 
Lors sen alla le roy auec la damoiselle en une chambre/ 
et elle luy dist 
quant il fut assiz. Sire 
que pourrens nous faire de ce cheualier 
que dieu nous a amene Ie ne scay fist le roy 
que ie en doye faire fors 
quil aura ma fille a faire sa uolente. 
Certes sire dist la dame ie scay bien 
qu il ne la uouldroit pas acepter 
quant len luy offriroit. 
Car il ayme tant la royne la femme au roy artus 
quil nen uoudroit auoir nulle aultre par 
quoy il fauldroit 
que len le fist si saigement 
quil ne sen aparceust. 
Or en faictes dist le roy tout ainsi 
comment uous lentendez. 
Car il conuient 
que cela se face. 
Si lui respondit la dame/ 
ne uous en entremettez plus 
Car ie en uiendeay moult bien a chief. 
Lors entra le roy en la salle 
puis uint a lancelot 
pour lui faire compaignie: 
si parlerent lun a lautre: 
et sentre acointerent au plus bel 
quilz peurent 
et lui demanda lancelot. 
comment il auoit nom 
et il lui dist 
quil auoit a nom parles de la terre foraine 
Ce temps pendant quilz parloient ainsi lancelot regarda 
et uit leans entrer par une fenestre le coulomb: 
que menseigneur gauuain auoit ueu autresfoiz 
qui portoit en sen bec ung encencier dor moult riche/ 
et si tost 
comment il fut entre leans/ le pallaiz fut rempli de toutes les bonnes oudeurs 
que cueur de homme pourroit penser. 
Et lors se teurent tous par leans en faisant grande silence/ 
et se agenoullerent 
quant ilz uirent le coulomb uenir/ 
et lors entra en uue chambre 
puis furent les nappes mises sur les tables/ 
si se assirent lun et lautre 
sans ce que nul deist mot 
ne nul ne y fut appelle 
De ceste chose se merueilla moult lancelot 
si fist ainsi comment les aultres 
et se assist deuant le roy en regardant 
quilz estoient tous en prieres et oraisens 
et commenca a faire 
comme les aultres faisoient. 
Apres ce ne demoura gaires 
quilz uirent yssir dune chambre la damoiselle 
que menseigneur gauuain auoit tant regardee si belle et si auenant de toutes choses 
que lancelot mesmes disoit 
que oncques en femme nauoit ueu si grant beaulte fors en sa dame la royne. 
Sy dist 
que uoir lui disoit la damoiselle 
qui leans lauoit amene. 
Puis regarda le uaissel 
que la damoiselle tenoit entre ses deus mains/ 
qui estoit le plus riche selon son auis qui oncques fut ueu par homme mortel/ 
et fait estoit en semblance de calice/ 
parquoy lui sembloit 
que cestoit sainte chose et digne. 
Si commenca les mains a ioindre encontre 
et a soy encliner piteusement/ 
et aussi fist chascun des assistans. 
Et cela fait/ 
en ung moment furent les tables remplies de tous les plus beaux mengiers 
que len eust sceu deuiser/ 
et le palais empli de si bonnes oudeurs 
comme se toutes les espices du mende y eussent este repandues. 
Et apres que la damoiselle eut fait ung tour par deuant la compaignie/ elle sen retourna droit a la chambre. 
dent elle estoit sortie. 
Et quant elle sen fut alee/ le roy Perles dist a Lancelot 
Certes ie auoie moult grant paour/ 
que la grace nostre seigneur fausist endroit uous ainsi 
comme elle fist auant hyer/ 
quant monseigneur gauuain fut ceans/ 
Beau sire fist Lancelot il nest pas mestier 
que nostre seigneur 
qui tant est debonnaire soit courouce contre les poures pecheurs. Apres ces choses 
et quilz eurent mengie tout par loisir/ 
ilz leuerent les nappes 
Et le roy demanda a lancelot/ 
quil lui sembloit de la damoiselle 
qui portoit le riche uaissel/ il me semble fist il 
que damoiselle ne uiz ie encques si belle/ de dame ne ueulx ie pas dire. 
Quant le roy ouit ceste parolle 
si pensa tantost a ce 
quil auoit ouy dire de la royne genieure 
car bien creut 
que cestoit uray ce 
que len lui en auoit dit. 
Ei uint abrisanne la maistresse sa fille celle 
qui deuant auoit a luy parle 
et lui compta ce 
que lancelot auoit respendu/ de sa fille. Sire fist elle ie le disoye bien or matendez ung pou icy/ 
et ie iray parler a lui 
Si uint a lancelot/ 
et lui commenca a demander nouuelles du roy Artus/ 
et il les lui dist telles 
comme il les scauoit/ de la royne sire fist elle ie nen demande point. 
Car il na gaires 
que ie la uiz saine et ioieuse/ 
si lui tressaillit tout le cueur de ioye 
quant il en oyt parler, 
si lui demande 
ou elle lauoit ueue. Sire fist elle cy pres a ii lieues dicy 
ou elle gerra ennuyt Dame fist il uous me gabez 
Ainsi maist dieux sire nen fais 
Et affin 
que uous men croyez mieulx uenez auec moy/ 
et ie la uous monstreray. 
Certes dame fist il tres uoulentiers 
Lors enuoya Lancelot querre ses armes 
et elle retourna ce pendant uers le roy 
qui latendoit en la chambre 
si lui demanda 
comment elle auoit esploite. 
Adonc lui dist faictes incontinent uostre fille monter a cheual/ 
et lenuoyez le plus tost 
que uous pourrez au prochain chastel 
que uous ayez. 
Et la faictes couchier au plus riche lit 
qui y soit/ 
et ie iray aprez moy et lancelot/ 
si lui feray entendant 
que ce sera la royne genieure/ 
et si lui donneray ung tel bro 
et a boire 
que incontinent 
que la force lui en sera montee au cerueau ie ne doubte poini 
qu il ne face toute ma uoulente. 
Et ainsi pourrons aduenir a noz intencions. 
Si la fist le roy monter a cheual 
puis luy bailla uingt cheualiers 
qui la conduirent au chastel de la quase. 
Et quant ilz y furent arriuez et descendus: 
si lui firent drecer en une salle le plus riche lit 
quilz peurent/ 
et y fut la damoiselle couchee par lordonnance des cheualiers. 
Apres donc que lancelot eut prinses ses armes monta sur son cheual/ 
et se partit du chastel 
Et y laissa la damoiselle 
qui lui auoit amene. 
Et a compaigne de brisanne uindrent au chastel de la quase 
mais estoit ia nuit obscure 
et si nestoit mie encores la lune leuee. 
Et adonc brisanne le mena en une chambre 
Ou les cheualiers estoient Lesquelz uoyant lancelot le saluerent en luy disant 
que bien fust il arriue. 
Si le desarmerent leans a moult grant clarte 
Car bien y auoit iusques a .xx. cierges alumez. Brisanne doncques pensant de paracheuer son entreprinse appella une pucelle 
qui leans estoit: 
et lui bailla le bruuaige 
que appareillie auoit pour Lancelot. 
En lui disant 
que quant lancelot uouldroit boire 
quelle lui baillast dudit bruuaige pleine coupe/ 
et nom dautre. 
Sy lui respondit la pucelle 
quelle la compliroit de bon cueur 
Quant lancelot fut desarme: 
si demanda a boire pour ce 
qu il auoit eu chault a uenir 
mais premier demanda ou estoit sa dame la royne. Sire fist brisanne elle est en celle chambre/ 
et si est ia endormie ainsi 
que ie croy 
Si lui fut aporte le bruuaige pleine coupe par la pucelle 
qui plus estoit cler 
que eaue de fontaine/ et de couleur de uin. 
Alors commenca a boire comme cellui 
qui auoit grant soif. 
Et brisanne lui dist. Sire buuez hardiment tout il ne uous peult faire 
que bien. Le bruuaige 
si lui sembla de ben goust par 
quoy en demenda encore autant et le beut. 
Adonc fut plus ioyeulx/ 
et en parle 
que deuant. 
Si demanda a brisanne 
comment il pourra ueoir sa dame la royne. 
Et brisanne le regarda si uit 
qu il estoit tout mue/ 
et ne scauoit 
ou il estoit ne comment il estoit uenu leans/ 
et cuidoit uraiment estre en la cite de kaamalot/ 
et lui estoit aduis 
quil parloit a une dame 
qui tousiours estoit auec la royne/ puis que la dame de malohault fut morte. 
Et quant brisanne le uit si affolle elle cengneut bien 
quil pouroit estre legierement deceu si lui dist Sire madame peult bien ia estre endormie: 
que demourez uous tant 
que uous ne allez a elle parler. 
Pour ce fait il 
que elle ne me demande 
mie ne y uueil pas aller. 
Mais 
se elle me mandoit ie yroye/ 
En nom dieu fist brisanne. Uous en orrez tantost nouuelles. 
Lors entra en la chambre 
et fist semblant de parler a la roine 
Puis reuint a Lancelot 
et lui dist. Sire cheualier ma dame uous attent/ 
et uous mande de par moy 
que uous ailliez parler a elle 
Si fut promptement desabille/ 
et puis entra en la chambre en chemise/ 
et se coucha auec la damoiselle 
comment cellui 
qui cuidoit 
que ce fust la royne/ 
Et celle qui riens ne desiroit/ fors 
que a auoir cellui de 
qui terrienne cheualerie estoit enluminee le receut tresfort ioieuse en lui faisant telle ioye/ 
et semblable acueil 
comment madame la royne lui faisoit. 
Ainsi furent mis ensemble le meilleur cheualier et le plus bel 
qui lors fust 
et aussy la plus belle pucelle quiÍ¥ fust en ce temps 
si se desiroient par diuerses intenciens. 
Car la pucelle ne le faisoit mie tant pour la beaulte de lui ne pour luxure ne pour eschauffement de chair/ 
comment elle faisoit pour le fruict reconceuoir 
dent le bien deuoit uenir appertement 
qui par le douloureulx cop de lespee aux estranges auoit este desherite et exille sicomme le chapitre le deuise clairement au compte du sang graal 
mais lancelot la desiroit tout en autre maniere 
car pour sa beaulte ne la conuoitoit il pas: 
mais il cuida 
que ce fust sa dame la royne 
Et par ce fut il eschauffe tellement 
quil la cengneut ainsi 
comme adam fist sa femme 
mais non pas en telle maniere/ 
car adam cengneut sa femme loyaument: 
et par le commandement de nostre seigneur 
et cestui cengneut ceste pucelle en pechie 
et en luxure contre dieu/ 
et contre saincte eglise: 
et non pourtant le sire en 
qui toute pitie abonde/ 
et qui ne iuge mie a la riguer selon le forfait des pecheurs/ 
ne uoulut mie 
quilz fussent tousiours en exil leur denna tel fruict engendrer 
et cencepuoir 
que pour la fleur de uirginite 
qui illec fut corumpue/ 
et uiolee fut conceue une autre fleur de la doulceur de 
laquelle maintes terres furent peues et rassasiees. 
Car si comme lystoire du saint graal nous racente de ceste fleur pardue fut procree galaad le uierge le tressouuerain cellui 
qui les auentures du saint graal mist a fin 
et se assist au perilleux siege de la table ren de 
ou oncques chenalier ne se assist droictement 
qu il ne fust mort 
Et tout ainsi 
comment le nen de 
galaad auoit este perdu en lancelot par eschaufement de luxure tout ensement fut recouuert en cestui par abstinence de chair. 
Car il fut uierge en uoulente 
et en euures iusques a la mort si 
comme lystoire le deuise/ 
ainsi fut recouuree fleur pour fleur/ 
car se en sa naissance fut fleur de pucellage estaincte/ 
et mal mise de 
puis fut de par lui fleur de cheualerie restauree/ 
par leur commun assemblement 
et se uirginite fut empiree bien en fut le mesfait amende en sa uie par sa uirginite 
car il rendit son ame saine/ 
et entiere a son sauueur 
quant il trespassa de ce siecle/ 
et par les biens 
quil fist en sa uie fut le pechie du cenceuement estaint 
si se taist ores ataut le compte de lui 
et retourne a Lancelot 
qui geut toute la nuyt auec la damoiselle/ 
si lui tollit le nen a 
quoy elle ne peult oncques puis retourner 
car se len lappeloit au soir pucelle cellui nom lui fut changie landemain en damoisele. 
Quant le iour fut uenu/ 
si sesueilla lancelot et incontinent regarda entour luy amis point ne uit de clarte/ 
Car toutes les fenestres de la chambre estoient si fort estouppees 
que le souleil ny pouoit entrer. 
Lors se. merueilloit la 
ou il pouoit estre 
Et en tastant 
entour lui trouua la damoiselle/ 
si lui demanda 
qui elle estoit/ 
or estoit il reuenu en son memoire/ 
Car la force des poisons estoit saillie depuis 
quil auoit cengneu la pucelle charnellement/ 
Et elle dist/ sire ie suis fille au roy de la terre forainne/ 
Quant il entendit cella 
si apperceut bien 
comment il estoit deceu. 
Et tout en haste sault du lit tant dolent 
que merueilles print sa chemise/ 
et puis se chaussa 
et uestit 
puis print ses armes/ 
et quant il fut tout arme il uint en la chambre/ 
ou il auoit couche 
et ouurit les fenestres. 
Et en regardant celle par 
qui il auoit este deceu/ 
si fut tant dolent 
qu il cuida bien yssir du sens/ 
si se pensa 
quil sen uengeroit sans plus attendre. 
Lors tira son espee 
et sen uint uers la damoiselle/ 
et lui dist Trop durement damoiselle mauez uous moque/ 
mais uous en mourrez 
Car ie ne uueil pas 
que iamais deceuoir cheualier en telle maniere 
comment uous me auez deceu. 
Lors dreca lespee contrement/ 
Et la damoiselle 
qui grant paour auoit de mourir/ lui cria mercy a iointtes mains/ en luy disant. 
Ha ha franc cheualier ne me occiz mie pour celle pitie 
que dieu eut de marie magdaleine/ 
si se arresta trespensif. 
Si la ueit la plus belle 
que oncques auoit ueue. 
Et il trembloit si durement de ire et de mal tallent 
que a peine pouoit il tenir son espee/ 
et pensoit 
sil locciroit 
ou se il la laisseroit uiure/ 
et continuellement la damoiselle lui crioit mercy/ 
et estoit deuant lui toute nue/ en chemise a genoulz/ 
et lui en regardant son uiz 
et sa bouche en 
quoy il y auoit tant de beaulte luy dist/ damoiselle ie men iray tout uaincu et tout recreant 
comme celuy 
qui ne se ose de uous uengier/ 
Car trop seroye cruel et desloyal/ 
se si grant beaulte destruisoye 
Si uous prie 
que uous me pardonnez ce 
que iay tire mon espee sur uous/ 
car ire et mal tallent le ment fait faire. Sire fist elle ie le uous pardonne par ainsi 
que uous me pardonnez uostre couroust/ 
Et il luy ottroya/ 
si remist sen espee dedens le fourreau 
puis la commanda a dieu 
Quant il uint en la court descendre: 
si trouua son cheual tout selle 
que brisanne lui auoit fait habiller affin 
que Lancelot le trouuast prest 
quant il uiendroit aual/ 
car elle scauoit bien 
qu il ne seiourneroit pas leans/ 
si tost 
quil se aperceueroit de la deceuance. 
Si monta a cheual 
et priut son escu/ et son glaiue 
quil trouua a ung arbre 
et tellement fantasia 
quil ne scauoit son estre Le roy perles 
qui fut matin leue sen uint au chastel de la quase pour ueoir sa fille/ 
car ia scauoit bien 
comment lancelot sen estoit party 
et lui arriue trouua sa fille toute malade et deshaittee de la paour 
que lancelot luy auoit faicte. 
Si compta a son pere 
comment il lui estoit aduenu/ 
et puis quant il sceut la uerite de la chose de elle et de Lancelot. 
Si la fist garder moult chierement/ 
et plus honnourer 
que deuant: 
si ne demoura pas gramment apres qu il lui fut dit par les phisiciens 
que elle estoit enceainte. 
et la damoiselle mesmes qui dist 
quil estoit uray 
si en fut le roy si ioyeux 
que plus ne peult et ceulx mesmes du pays en firent moult grant ioye. 
Apres ce doncques 
que Lancelot se fut party de la damoiselle il cheuaucha tout le iour entier moult dollent: 
et pensif 
et tousiours alloit demandant de son cousin 
et quant il eut cheuauche iusques apres uespres il regarda deuant lui: 
et uit en une mentaigne ung moult bel chastel 
si tourna celle part 
car temps estoit de heberger/ 
et lui arriue a lentree trouua ung cheualier 
qui lui dist. Sire cheualier par cy ne pouez uous passer 
se uous ne uoullez iouster 
Or estoit Lancelot pensif 
et trouble 
car il nentendit pas ce 
que le cheualier lui dist: 
si cheuaucha oultre sur le pont 
sans laissier son chemin 
Et le cheualier lui uient le glaiue au poing 
si le frapa si durement 
quil lui fist la selle uuider tant 
quil le porta tout enuers dedens le fosse plain de caue/ 
et les uarles de lautre commencerent a crier. 
Ha ha: sire cheualier/ 
Or uous pouez uous bien baignier/ 
et le cheualier print le cheual de Lancelot 
puis sen entra dedens la uille/ 
et incontineut fist fermet la porte 
et quant Lancelot ueit 
qu il estoit cheu en leaue 
si en est tout esbahy/ 
car il ne scait 
comment il y estoit cheu: 
si sentit 
quil affondroit. 
Lors print a deux mains ung arbre 
qui deuant lui estoit 
et fist tant 
quil uint hors de la fosse son escu a son col/ 
et son glaiue en son poing 
et ceulx de la bretesche lui disoient. Sire cheualier ailleurs uous conuient querre hostel/ 
car ceans ne mettrez meshuy le pie. 
Mais demain se uous reuenez 
et se nons pouons recepuoir cheualiers pescheurs nous uous receurons uoulentiers/ 
quant il uit 
que ceulx la le uont ainsi moquant/ 
si en est moult dollent/ 
et leur dist. Beaux seigneurs de mon cheual dictes moy nouuelles 
se uous sauez. 
Par ma foy font ilz du uostre ne sauons nous riens: 
mais de cellui 
que uous auez perdu sauons nous bien 
qu il est ceans/ 
et mal content soit 
qui cellui cheual uous donna/ 
car par mon chief il ne le pouuoit piz employer/ 
quant il se uit 
ainsi sy est assez plus dollent 
que deuant/ 
et uient en la uallee 
si se assiet assez prez dune fentaine dessoubz iiii. arbres si met son glaiue emprez lui/ 
puis se assiet dessus son escu 
si attent la dollent 
et courrouce 
que la nuyt soit uenue. 
Quant le temps fut reconse/ 
et la lune fut leuee/ 
si regarda Lancelot et uit uenir .iiii. cheualiers tous armez 
qui descendent a la fontaine et ostent leurs armes: 
si se assirent sus lerbe uerde. 
Aprez ce ne demoura gaires 
que .iiii. escuiers uindrent 
qui amenoient auec eulx la damoiselle 
qui auoit gari lancelot de lenuenimement 
quil auoit prins lautre iour a la fontaine/ 
et plouroit moult tendrement 
et les apelloit larrens et trasitres 
Quant Lancelot la uit plourer 
si en fut moult dollent 
car il ne amoit nulles femmes plus 
que elle fors la royne genieure si se uoulut leuer 
pour lui aider/ 
puis se pourpensa 
que encores attendroit il tant 
que il uerroit 
quilz uouldroient faire. 
Quant ilz ont du cheual descendue 
si se leua maintenant lun des .iiii. cheualiers encentre elle/ 
si lui dist 
que bien fust elle uenue de par tous ceulx 
ou il y a pouoir cest de ces .iii. cheualiers et de moy mal soyez uous fist elle uenus comme desloyaulx/ 
et larrons. 
Ha 
ha damoiselle fisi lun uous direz ce 
que uous uouldrez 
mais desloyaulz ne larrons ne sommes nous pas. 
Si estes certes fist elle desloyaulx estes uous/ 
car plus grant desloyaul te ne pouez uous faire/ 
que prendre une damoiselle en dormie/ et en repos/ 
et de mettre la main a elle oultre son gre ne greigneur larrecin ne pouez uous faire/ 
et tout ce auez uous fait de moy 
car en larrecin/ 
et en traison me uenistes prendre chieulx mon frere 
et amenee men auez sans le sceu de lui cuidiez uous 
ponr tant se ie suis en uostre saisine 
que ie uous en ayme plustost 
Certes nenny 
ains uouldroye mieulx 
que uous fussiez traine a la queue de uoz roncins/ 
car trop seroye auillee/ 
se ie laissoye le meillieur cheualier du monde a 
qui iay mamour donnee pour ung si uil cheualier/ 
et 
si recreant 
comment uous estes/ damoiselle fist il se uous en estes amee 
que uous uault 
certes il ne pourroit mie estre 
que le meilleur cheualier du mende eust mise sen amour en uous. 
car trop la pourroit mieulx employer. 
Certes sire fist elle cellui 
qui est ores le meilleur cheualier du monde 
et le plus preudomme ne tient mie son amour a mal employee en moy 
ains me ayme bien/ 
et aymera tant 
quil me scaura en uie: 
et ie lui seray loyalle/ 
car ia tant comme ie uiuray cheualier ne se pourra uanter 
que ie lui face compaignie/ 
et se lui uouloye faire si grant de loyaute 
que den mettre ung en sen lieu: 
si maist dieu si mauuais cheualier 
comment uous estes ne y esliroye ie mie. 
Lors se courouca le cheualier/ 
si dist a la damoiselle. Belle dame ie uous prie 
que uous me dictes 
qui est ce ben cheualier 
qui tant est preudomme/ 
et qui si loyaument uous ayme. 
Certes fist elle il ne fait pas a nommer deuant si mauuaiz homme 
comment uous estes/ 
et non pourtant 
pour uous plus greuer uous diray ie 
qui il est, 
cest monseigneur lancelot du lac cellui 
que uous ne oseriez a coup attendre pour tout le royaume de logres: 
cellui la fist le cheualier en mal heure en parlastes oncques/ le meilleur cheualier du mende certes il ne pourroit pas estre: 
car il fut filz au plus recreant homme. et au plus failli de cueur 
qui oncques portast armes/ 
et bien menstra en la fin 
que cestoit de luy neant. 
Car le roy claudas mon cousin le desherita en ung iour de toute sa terre si 
quil sen fouit/ 
et mourut de dueil/ 
Et pout ce diz ie 
que de si mauuais roy ne pourroit pas yssir le meilleur cheualier du mende. 
Haa mauuais cheualier fist elle se maist dieu 
se il fust icy ia ceste parolle ne uous fust yssue a nul iour hors de la gueulle/ 
car uous ne eussiez cueur 
pour loser dire pour toute la terre au roy artus. Damoiselle fist il uous direz tout ce 
quil uous plaira 
et ie uous escouteray/ 
mais toutesuoyes uous prie ie 
que uous faciez ma uoulente debonairement/ 
et ne soyez pas si uillaine 
quil uous couuienne faire force/ 
car apres ne uous aymeroie pas 
et aussi uous uoyez bien 
quil est force 
que uous le faciez/ 
car la force nest pas uostre/ 
et mon uouloir y est. Dictes uous fist elle en uostre male heure ie ameroye mieulx estre arse et bruslee auant 
que par si mauuays homme ie feusse deshennouree, 
car si maist dieu piz ne pourroye ie faire. 
Alors dist aux escuiers/ et cheualiers 
qui la estoient 
quilz se tirassent arriere 
et quil uouloit tout seul demourer auec elle/ 
car il cuidoit bien en faire sa uoulente sans contredit nul. 
Quant ceulx la se sent dillec partis il print la damoiselle 
et la ietta soubz lui en lui disant 
quil luy seroyt force 
se elle ne le uouloit ottroier de bon ayrement/ 
et elle commenca a crier. 
Ha ha gentil homme Lancelot 
pour quop nestes uous cy 
si me uengissiez et uous aussi de la honte 
que cestui cy me ueult faire 
Lors commenca a soy deteurdre au plus 
que elle peult/ 
et ycellui cheualier la tenoit menlt estroit entre lui/ et la terre. 
Et elle commenca de rechief a crier. Beaulx doulx ami uostre secours me tardera moult 
si comme ie croy/ 
Et Lancelot 
qui bien auoit ueu et entendues toutes les parolles 
quilz disoient se dreca en estant 
car aduis lui estoit 
que meshuy pourroit bien trop demourer/ 
si print son escu et trait son espee/ 
en disant a celle qui le regretoit/ Damoiselle nayez paour 
car ie ne suis pas trop loing de uous 
et mal uous a le cheualier courroucee 
car il en mourra. 
Lors sen alla uers eulx grant erre/ 
et quant lautre le uit uenir 
si eut grant paour de mort/ 
Adonc si commenca a crier aide aide/ 
Par mon chief fist lancelot aide ne uous aura ia mestier 
car uous en mourrez 
et il est bien raison: 
quant uous uoullez ceste damoiselle prendre a force/ 
Lors haulce lespee 
si sen uoulut fouir 
mais il ne peult/ 
car lancelot le frappa: si 
quil lui trencha lespaulle senestre 
et labatit a terre naure a mort. 
et les aultres ses compaignons 
si alloyent pour luy aidier/ 
et lancelot leur laissa courre lespee si en occist deux incentinent 
pour ce qu il les trouua desarmez: 
et les aultres promptemeut tournerent en fuitte/ 
car paour auoient de mourir: si sen uont plus tost 
que le pas uers la mentaigne/ 
si print Lancelot le meiffieur des .iii. cheuaulx/ 
pour le sien 
qu il auoit perdu/ 
et laissa les aultres aller par la 
ou ilz uoullurent/ 
puis uint a la damoiselle 
qui toute estoit esbahye 
dont Lancelot pouoit estre uenu, 
si li demanda. Beau sire 
qui rescousse me auez estes uous lancelot 
et il luy respondit 
que urayement cestoit il: 
puis osta sen heaulme affin 
que elle le cengneust mieulx/ 
et quant elle sceut 
que ce estoit il 
si fut tant ioyeuse 
que nulle plus ne le pouoit estre: 
si lui getta les bras au col/ 
et lui fist la greigneur ioye 
que elle peult/ 
en lui demandant 
quelle auenture lauoit illec amene a telle heure. 
Et Lancelot lui compta 
comment il lui estoit auenu. 
Or uous diray 
que nous ferens/ montons sur ces cheuaulx/ 
et allens chieux une mienne cousine 
qui cy prez demeure a moins de demie lieue: 
et illec trouuerons a mengier assez et a boire/ et beaulx litz pour couchier/ 
et il dist 
que ce uouloit il bien/ 
car aussi ne feroient ilz riens illec 
Puis quant ilz furent montez a cheual 
si tournerent a destre du chemin/ 
et cheuaucherent tant 
quilz uindrent a lentree dun petit bois/ 
si ueirent illec une maison bataillee 
et bien close de bons fossez 
mais trouuerent le pout leue/ 
et la damoiselle hucha le portier/ 
et cil qui bien la cengnois soit yssit hors en chemise: 
si aualla le pont et la damoiselle lui dist ua tost/ 
et esueille ma cousine 
et lui dy 
que ie lui ameine ung cheualier du 
quel elle sera moult ioyeuse si tost 
comment elle laura ueu/ 
si se hasta le seruiteur 
pour faire son comandement/ 
et lancelot passa le pent 
et entra dedens lui et la damoiselle 
puis descendirent emmi la court. 
Si ne demoura gaires 
que le seigneur et la dame de leans furent uestus/ 
et appareillez si yssirent hors de leur chambre 
puis firent allumer des cierges 
pour ueoir plus cler 
si uindrent a la damoiselle en lui faisant moult grant ioye/ 
et elle leur dist laissez moy ester/ 
mais festoyez ce cheualier 
que ie uous ay amene/ 
car bien sachiez fist elle 
que plus preudomme de lui ne pourriez uous mie seruir: 
et sa cousine demanda 
qui il estoit/ 
et elle lui dist 
que ce estoit Lancelot du lac: 
Lors lui firent tous moult grant feste et ioye si le firent desarmer/ 
et la damoiselle leur pria 
que len leur abillast a mengier 
Car ilz nauoyent menge de la iournee 
si le command a le seigneur de leans ases sergens 
qui bien en firent leur deuoir. 
Au matin ung pou deuant prime se leuerent ceulx de leans 
et demanderent a la damoiselle 
quelle auenture lauoit ersoir amenee si tard/ 
et elle leur compta 
comment il lui estoit auenu: 
et comment ung cheualier leust deshonnouree 
se ne fust Lancelot 
qui la garda 
si lui dirent 
que moult bien lui auoit dieu 
ay de selon les auentures 
qui auenues lui estoient/ 
quant Lancelot fut uestu 
et habille il uint en la salle/ 
et sallua son hoste 
et cil lui respondit 
que bon iour lui donnast dieu. Sire fist Lancelot faictes moy mes armes apporter 
car ie ne uueil mie cy plus demourer/ 
et cellui commanda 
que incontinent 
que len les lui apportast. 
Mais aincoiz le fist repaistre tout par loisir/ 
et puis lui fist baillier ses armes 
Et il les print 
et puis quant il fut arme le seigneur lui demanda 
ou il uouloit aller/ 
et il dist 
quil uoulloit aller a ung chastel 
qui estoit la sus en une mentaigne. 
Dy aller fist le seigneur uous gard dieu/ 
car si maist dieu ie ne le uous conseilleroye en nulle maniere/ 
car plus a de .u. ans que cheualier ne y peult entrer: 
qui ne y mourust 
ou que il ne feust emprisonne 
Comment cella fist lancelot/ il conuient denc 
que uous le me dyez/ 
et ie le uous diray moult uoulentiers fist son hoste Il y a .u. ans 
et plus a mon aduis 
que ung cheualier garde lentree si 
que nulluy ne y entre sans cengie/ 
et est si preux si fort et si puissant 
que encques puis cheualier ne y peult entrer de ce pays 
ne daultre 
que il ne cenquist par force darmes: 
a pour ce ne uous conseille en nulle maniere de aller celle part/ 
car uous ne en pourriez partir sans bataille. 
En nen dieu fist Lancelot ie ne le lesseroye 
mie en nulle maniere 
que ie ne y allasse/ 
car ie y pardy mon cheual ersoir ie ne scay par quel moyen:. 
Puis que uous auez si grant tallent de y aller fist le cheualier ie iray auec uous si uerray lenneur 
que dieu uous fera 
et si uous compteray entre cy et la telle chose par 
quoy ceste bataille deuroit bien cesser. 
Lors dist ases sergens qu ilz lui apportassent ses armes et 
quant il fut arme/ 
et ilz sont tous .ii. montez la damoiselle dist a lancelot. Sire iay ouy dire 
qu il y aura au .uiii. dela magdaleine ung tournoiment a kaamalot y serez ous 
Pour quoy le demandez uous dist il 
pour ce que se ie uous y cuidoye trouuer ie ne lesseroye pour aucune chose 
que ie ny alasse/ 
et ie uous dy seurement fist lancelot 
que ie y seray 
se ie puis. 
Or allez denc fist elle a dieu 
car ie uous y uerray 
se dieu plaist. 
ainsi sen partirent entre eulz deulx. 
Quant ilz furent ung pou eslongniez du chastel/ 
si dist le cheualier a lancelot. Sire uous estes de la maison au roy artus 
et compaignon de la table ronde 
Et par ce cuide ie bien 
que uous congnoissez ceulx 
qui en sont compaignons. 
Et il lui respendit 
quil ne repairoit mie moult souuent a court par 
quoy ne les pouoit il pas tous congnoistre/ 
Mais les plus errans et ceulx 
qui plus queroient auentures/ 
cuidoit il bien congnoistre 
Et si en y auoit de telz 
que il ne congnoissoit mie/ 
dent ce poise moy. 
Car il nen y a nul 
qui assez ne soit preudomme et uaillant. 
Or me dictes fist il/ 
se uous congnoissez ung ieune cheualier/ 
qui est compaignon de la table ronde le 
quel a a nom hector des mares. 
Si maist dieu fist il ie le congnoiz bien. 
Et que uous en semble il fist le cheualier uauldra il ia riens en armes. 
Par saincte croix fist lancelot ie ne scay au monde cheualier de son aage/ 
que ie doubtasse autant de main 
comme ie feroye lui 
se il nous conuenoit aller iusques a oultrance/ 
Car il est legier 
et assez peult souffrir peine et trauail si 
comme ie cuide/ 
Et scauez fist il 
qui il est/ 
Si maist dieu fist il nenny ie ne le congnoiz fors 
que de ueue. 
Mais tant uous diz ie bien 
quil est bon cheualier et preux. 
Et plus prisie de sa cheualerie/ 
que messire gauuain. 
Si maist dieu fist son hoste par nature doit il estre bon cheualier. 
Car son pere fut ung des bons cheualiers du monde. 
Ce fut Ban de benoic 
qui lengendra. 
Lors sen merueilla lancelot plus 
que deuant/ 
et luy dist quest ce 
que uous dictes bel hoste uous auez mesprins par auenture 
ou len uous a fait mensonge entendant 
En nom dieu fist il ie scay urayement 
que le rop ban de benoic engendra icellui hector/ 
et si uous diray comment. 
Or me dictes fist Lancelot 
Car uous me faictez durement merueiller 
Il auint fist le cheualier 
que du temps du roy uterpendragon/ 
et quant len uoulut courenner le roy artus 
qui lors estoit ieune enfant/ 
que tous les haultz barons 
qui du roy artus tenoient terre furent mandez a son courennement 
pour recepuoir les fiefz de lui 
et 
pour lui faire hommaige/ 
et tant 
que le roy ban py uint auec le roy boort de gannes son frere 
si geurent une nuyt en ce chastel/ 
ou uous uoulustes ersoir hebergier 
En celui temps en estoit sire le seigneur des mares 
qui auoit une fille/ la plus belle damoiselle 
qui fust en ce pais/ 
Et quant le roy ban la uit 
si la conuoita moult pour sa grant beaulte/ 
tant qu il la fist amener en emblee, 
si geut auec elle 
et engendra celluy hector 
dont ie uous compte. 
Et quant le cheualier a 
qui uous allez combatre lui eut donne armes 
pour aller a la court au roy artus 
si lui deffendit 
que ia a uous ne se fist a congnoistre 
se par prouesse non/ 
et il dist urayement 
que non seroit il. 
Si me merueille puis quil est si preux 
comment uous dictes/ 
qu il ne sest pieca acointie de uous. 
Car de ce 
quil est uostre frere/ ne auez uous nulle honte/ 
Si maist dieu fist lancelot honte ne y ay ie mie/ 
aincoiz en suis tresfort ioyeulx 
dent il est mon frere/ 
et dieu en soit aoure de ce 
que le mauez dit. 
Car iamais ne seray aise deuant 
que ie en saiche la uerite/ 
et ia si tost ne le tiendray 
que rendre lui en conuiendra rayson 
pour quoy il cest tant cele de moy. Tant allerent parlant 
qu ilz uindrent pres du chastel 
si dist loste a lancelot. Sire attendez moy ung peu icy tant 
que ie reuienne a uous 
et ie ne demourray gaires/ 
Et lancelot se arresta. 
et loste sen ala iusques au chastel 
si trouua le cheualier 
qui gardoit lentree 
lequel estoit frere a la mere hector/ 
et loste 
qui uenoit grant erre le salua 
et lautÌ¾ lui rendit sen salut 
qui bien le congnoissoit 
car il estoit sen cousin germain beau cousin fist loste. Il conuient 
que uous pregniez bon conseil de uous mesmes/ 
et que uous ne soiez pas folestourdi 
Car icy uient le meilleur cheualier du monde 
pour soy combatre a uous/ 
et pour passer le pont a force. Celluy est de si grant prouesse 
que uous ne le pourrez pas legierement souffrir/ 
et pour ce suis icy uenn affin 
que uous lui faciez la plus honnourable paix 
que uous pourrez. 
Et qui est il fist le cheualier 
qui gardoit le pont/ 
cest dist il monseigneur Lancelot du lac. 
En nen dieu respendit le cheualier encontre luy ne me combatray ie pas 
se dieu plaist 
Car ie ny auroye ia honneur nen plus que les aultres 
qui a lui se sont combatus. 
Et mesmement se bien ie le cuidoie conquerre/ 
si ne my combatroye ie mie pout lamour de hector mon nepueu 
qui est son frere. 
Mais dictes moy 
quelles armes porte il, 
et il luy deuisa/ 
et quant il eut cella ouy 
si sceut bien 
que cestoit le cheualier 
quil auoit abatu le soir en leaue 
Ha ha heau sire/ 
que est ce 
que uous dictes/ Cuidez uous 
que ce soit lancelot 
qui porte les blanches armez/ 
ouy fist il ie le scay de uray en nom dieu fist le cheualier/ 
ce ne fut encques lancelot/ 
qui fut filz au roy ban 
que lon tient a si bon cheualier. 
Car il uint ersoir icy tout tard 
et ioustay a lui si 
que ie labati en ce fosse 
Et se ce fust le cheualier de 
qui toute la renommee est espandue parmi le monde ie scay bien 
qu il ne fust pas pour moy cheu/ 
mais est aulcun ribault aulcun failli 
qui uient en guise de cheualier 
et se fait appeller par le nom dun preudomme 
Si que il est honnore par tout 
ou il ua 
Quant loste oyt ceste parolle 
si fut si dolent 
quil ne scauoit 
que dire/ 
et lautre encore lui demmanda/ dictes moy fist il 
quelle cheueleure il a par ma foy fist il il na nulz cheueulx/ 
car il a este tondu de nouuel/ Saichies fist cellui du pont 
donc scay ie bien/ 
que 
se nest mie lancelot. 
Car il a le plus beau chief crespe du monde. 
Or laissez uenir seurement dist il/ celluy 
qui lancelot ce fait nommer par nom. 
Car se ie ne luy fais la selle uuider ie ne quiers iamais porter armez. 
Lors sen reuint loste a lancelot/ 
et luy dist. Sire iouster uous conuiendra/ 
Car aultrement ny passerez uous pas/ 
Et ie ne quiers fist il aultre chose/ 
Lors allongna le glaiue/ 
et meist lescu deuant lui/ 
puis laissa courir son cheual uers le cheualier du pont/ 
et lautre a lui/ 
si sentrefrapperent si durement/ 
quilz firent leurs glaiuez uoller en pieces/ 
et sentrehurterent/ 
si asprement des corps/ et des membres 
quil ny auoit cellui 
qui tout ne fust estourdi. 
Mais si bien se tindrent/ 
que lun ne lautre ne cheut/ 
si mist lancelot la main a lespee/ 
car sur lui uouloit courre 
Et il lui dist/ Beau amy seuffre toy/ 
Car encores te fauldra iouster centre moy dune lance tant 
que lun en chiesse. 
Et Lancelot dist 
que ce uoulloit il bien/ 
Et lors luy bailla le cheualier une lance/ 
et lancelot la print. 
Lors laisserent courir leurs cheuaulx lun contre lantre/ 
et sentrefrapperent si durement 
que leurs escus percerent et fendirent/ 
Si brisa le cheualier du pent sa lance emprez le poing 
et lancelot le frappa si durement par bas 
qu il le porta luy et le cheual au millieu du fosse en celle place mesmement/ 
ou il lauoit lui mesmes le iour de deuant abatu/ 
et qui ne luy eust aidie noye eust este 
pour ce 
quil y auoit plante deaue. 
Si attendit lancelot tout bellement 
que len leust tire hors du fosse/ 
Et puis apres luy demanda 
se il en uoulloit plus faire. 
Et il luy dist 
Ha ha sire pour dieu mercy/ 
Certes ie ne cuidoie mie 
que ce fussiez uous uoyez cy mon espee/ 
car a uous me rens/ 
si me metz du tout en uostre mercy. 
Et Lancelot le print 
et le fist menter derriere lui 
puis sen entrerent ou chastel 
pour scauoir a la damoiselle la uerite de lui et de hector. 
Quant il uint au maistre palais/ 
si descendit le cheualier/ 
puis dist a la dame de leans/ Belle seur ie uous ameine menseigneur lancelot du lac le meilleur cheualier du mende/ 
qui est frere hector uostre filz/ 
or lui faictes telle ioye 
comment uous deuez/ 
et incentinent celle le fist descendre 
Et puis quant elle le ueit a descouuert 
si lui sembla ueoir le roy Ban de benoic/ 
Car il ny auoit homme au monde 
se il ueoit lancelot 
quil ne dist urayement 
quil estoit son filz/ 
Et en regardant cellui 
que 
tant auoit de sire lui baisa la bouche et les yeulx/ 
puis ploura de ioye et de pitie/ 
sy lemmeine sur au maistre pallaiz 
puis lui dist 
Certez sire ie ne me merueille pas 
se uous estes bon cheualier et preux/ 
car uous feustes filz au meilleur cheualier de son aage 
que ie ueisse oncques en ma uie ce fut le roy ban de benoyc 
Lors se assirent sur lerbe uert/ 
dent la sale estoit ionchee/ 
si parlerent ensemble de plusieurs choses. 
Et lancelot lui pria pour dieu/ 
que uerite lui dist de lui et de hector. 
Car len me a fait entendant fist il/ 
quil est mon frere. 
Et ce cella estoit uray/ ie ne euz oncques si grant ioye 
comme ie auroye de ceste chose/ 
Si maist dieu fist elle il est uostre frere/ 
Car le roy Ban de benoic lengendra en moy/ 
et lors lui compta comment 
Et luy dist tout ce 
que son hoste luy auoit dit 
et en telle maniere, tant 
quil sceut de uray 
que ainsi estoit. 
Et encore sire fist elle uous en menstreray telle chose/ 
que uous congnoistrez bien. 
Lors ua en sa chambre/ 
si defferma ung sien coffret/ 
et en tira hors ung anel dor/ 
ou y auoit ung saffir 
et y estoit entaillie deux serpenteaux/ 
si uint a lancelot 
et lui dist. Sire uoyez uous ce 
que ie tiens/ dame oy. 
Se maist dieu fist elle le roy ban le me donna/ 
quant il partit de ce pais/ 
si me dist 
que la royne uostre mere lui auoit donne/ 
et que encores en auoit il ung de ceste facon/ 
et ie scay bien 
quil me dist uray/ 
Car il ny a pas grandement 
que ie cheuauchoie parmi la marche de gaulle 
pour aller a ung mien oncle 
qui estoit conseillier au roy claudas. 
Et tant 
que mon chemin me mena au royal monstier 
ou uostre pere est enterre/ 
si y demouray une nuyt, 
et trouuay illec uostre mere/ la meilleur dame 
qui soit au siecle/ 
et la plus sainte/ 
si me feiz congnoistre a elle/ 
et efle me demanda 
dont ie estoie et de quel pays/ 
et ie lui feiz assauoir/ 
puis me demanda moult de uous/ 
et ie lui en diz ce 
que ie en sauoie 
et que ie en auoye ouy sans ce 
que ie uous eusse oncques ueu 
si lui deiz 
que uous estiez le meilleur cheualier du monde. 
Si auoye ce mien anel en mon doy/ 
et elle le ueit dauenture/ 
si me demanda 
qui me lauoit donne/ 
et ie le lui uoulu celler/ 
quant elle me dist 
que elle sauoit bien de 
qui ie lauoye eu. 
Si me monstra incentinent cellui de son doy 
qui estoit de telle facen Adenc cengneu ie bien 
que uostre pere me auoit dit uerite de ceste chose. 
Si en fut plus ioieux lancelot 
que qui lui eust donne la meilleur cite 
que le roy Artus eust 
Celle nuyt furent ceulx de leans moult ioyeulx/ 
et firent moult grant feste de la uenue lancelot. 
Si est la dame en grande pensee 
comment Hector son filz le faisoit/ 
car ia auoit deux ans passez 
que elle ne lauoit ueu. 
Et lancelot dist 
quil ny auoit pas deux mois 
quil lauoit ueu sain et ioyeulx. Aprez ung pou de temps 
quil fut uespre firent mettre les tables/ 
et repeurent a grant ioye et a grant lyesse/ 
et quant la nuyt fut uenue firent ung lit a Lancelot, 
si bel et si riche 
comme a tel homme conuenoit/ 
puis sen alla reposer/ 
et dormit iusques au iour cler. 
Au matin quant il fut abillie sen alla ouyr messe en une chappelle de leans/ 
et quant il reuint au palays Il trouua les tables mises/ 
car ilz uouloient 
que il repeust aincoiz quil partist/ 
Si se asseirent a table/ 
Puis 
quant ilz eurent mengie tout par loisir/ 
si se dressa lancelot et demanda ses armes. 
Haa sire fist la dame 
se il peult estre pour dieu demourez encores ce iour seullement 
Et il luy respondit 
quil nestoit pas possible 
car trop auoit a faire/ 
Et quant il fut arme 
et monte sur son cheual/ 
si monterent ceulx de leans pour le conuoyer/ 
et la dame aussi 
qui cheuauchoit contre lui 
qui moult tendrement lui pria 
quil pensast de hector son frere/ 
Et il luy promist 
que aussy seroit il se il le pouoit touuer/ 
et de grant piece ne se partiroit de lui/ 
Et quant grant piece leurent conuoie/ il les fist arrester/ 
et leur dist 
qu ilz ne iroient point plus auant auec luy. 
Si les commanda tous a dieu. 
Et 
quant la dame uit 
quil sen alloit 
Si lui dist tout en plourant. 
Ha ha beau doulz cheualier/ pour dieu et pour lamour de uostre bon pere pensez de Hector mon filz et uostre frere/ 
et il luy dist 
que aussy feroit il/ 
et que elle sen tint toute asseuree. 
Atant sen tourna la dame moult dolente de Lancelot 
qui plus ne auoit uoulu demourer/ 
et luy cheuaucha tout seul moitie courrouce/ moytie ioyeux/ courrouce pour lionnet 
dont il ne sauoit nouuelles. 
Et ioyeux pour Hector 
quil cuide par temps ueoir. 
Si estoit ia le chault leue grant et merueilleux 
et lui ennuioit moult durement a cheuaucher/ 
Si hosta son heaulme 
qui moult lui greuoit ce lui estoit aduiz et le bailla aporter a ung escuier 
quil trouua emmy le chemin 
Si cheuaucha en telle maniere iusques a nonne 
quil entra en une forest uielle et ancienne 
ou il y auoit a lentree une chappelle/ 
et dedens y auoit ung hermite moult preudomme. 
Et tout entour la chappelle auoit ung cymetyere/ 
et a lentree une croix/ 
etung grant perron de marbre: 
si regarda sur le perren lettres uermeilles 
qui disoieut. O cheualier errant 
qui ceste part uiens pout auentures trouuer 
se tu ne ueulx mourir ne entre point en ceste forest 
Car tu ne en pourroyes eschapper sans mort ou sans honte/ lescuier leut ces lettres 
puis dist a Lancelot. Sire entendez uous ce 
que les lettres dient. 
Ouy fist il. 
En nom dieu fist il donc scay ie bien 
que nous ne irons plus auant/ 
car cest escript le deffend/ 
et tu ueulx aller fist lancelot iusques a ung chastel 
qui est oultre ceste forest denc iras tu par ce chemin fist Lancelot 
ouy fist il 
car il ny en a nul aultre 
or ua fist lancelot/ 
car ie te suyuray. 
Ha ha sire fist le uarlet/ 
pour dieu ne y uenez mie 
car ce seroit trop grande follie ne uoiez uous point 
que ces lettres dient 
Pour les lettres ne plus ne mains fist Lancelot/ 
car ie ne laisseroye en nulle maniere 
que ie ny alasse. 
Lors regarda uers luys de la chappelle: 
si uit lermite 
qui chantoit ses uespres 
si ua celle part ainsi arme 
comment il estoit et le sallue. 
et le preudomme lui rendit sen sallut 
puis lui demanda 
qui il estoit/ 
et il lui respondit 
quil estoit cheualier errant et 
que allez uous querant fist se preudomme: 
et il lui respondit 
qu il alloit querant ung sien cousin 
qui auoit a nen Lyonnel et 
comment auez uous nen fist lermite Sire len me appelle Lancelot du lac, 
en non dieu fist le preudomme de uous ay ie autresfoiz ouy parler. uous estes le meilleur cheualier du monde au tesmoing de plusieurs/ 
si seroit grant dommaige 
se uous uous metties en lieu 
dont uous ne peussiez yssir/ 
car trop de gens y perdroient/ 
et pour ce ie uous prie 
que uous retournez tout le chemin 
que uous estes uenu 
car en la uoye de ceste forest ne uouldroye ie pour riens 
que uous allissies 
car puis.ii ans en y sont entrez plus de .ii. C. cheualiers 
qui me promidrent au departir 
que se dieu leur dennoit grace a chascun deschaper de mort 
que ilz me uiendroient raconter ce 
quilz trouueroient/ 
et oncques puis nul nen reuint/ 
et pour ce scay ie bien 
quilz sent tous mors. 
Par quoy uous diz ie beau sire 
pour ce que estes/ orendroint pillier de cheualerie/ 
si uous dy 
que uous ne y entrez plus auant/ 
aultrement ie say bien 
que ia nen istrez 
Or me dictes fist lancelot et de ces lettres 
qui illec sont escriptes/ sauez uous 
qui les y fist mettre/ 
Certez fist il nenny/ 
et y ont elles lenguement este/ 
Ouy fist le preudomme/ plus de six ans 
Or uous commande a dieu fist lancelot 
car trop ay ycy demoure. 
Et ne ferez uous point fist le preudomme ce 
que uous ay conseille de laissier la uoye de la forest nenny certez fist lancelot/ ia pour chose 
que ie y uoye ne le laisseray/ 
car trop seroit fait de laiche couraige/ 
se ie auoye paour deuant 
que ie ueisse le pourquoy/ 
or uous diray fist lermite 
que uous ferez/ 
puis quil est ainsi 
que retourner ne uoulez. Demourez pou le iour duy auec moy ceans pour ce 
quil est pres de nuyct/ 
et cest le mieulx 
que ie uoye a uostre honneur. 
Car se maintenant uous uous mettez en ceste forest 
qui est grande et espesse il uons anuyttera par auenture auant 
que uous soies deulx lieues alle. 
Si uous conuiendra gesir dessoubz ung arbre a la terre nue/ 
si nauriez que mengier ne uous ne uoz cheuaulx 
mais ceans coucherez aise/ 
et aurez assez a mengier et uoz cheuaulx fain et auoine/ 
et le uarlet aussi sera au repoz. 
Puis quil uous plaist fist Lancetot 
que ie demeure ie suis content toutesfoiz est il ung pou trop tost. 
Lors descendit lancelot 
car bien 
et uit 
quil ne pourroit mieuly faire. 
Celle nuyt fut seruy Lancelot et receu de tout ce 
que le preudomme peult 
Car il enuoya son clerc pres dillec a ung chastel 
pour acheter du poisson. 
Car il estoit iour de ung uendredi/ 
Si mengereut a leur aise 
Apres soupper demanda Lancelot au preudomme 
comment la forest auoit a nom/ Sire fist il/ les gens de ce pas lappellent la forest perdue/ 
Car nul 
qui leans entre nen reuient. 
Par ma foy fist Lancelot de ce est merueilles 
que uul nen reuient/ 
et que cest la uoye sans nul retour/ 
et ia dieu ne maist se ie laisseroye pour riens 
que ie ne y alasse/ 
et que ie ne sache ou est le lieu 
ou ilz demeurent tous 
or uous en conseille dieu fist le preudomme 
car si maist dieux oncqnes 
mais ne y uy aller homme 
dont ie eusse sy grant paour 
comment iay de uous/ celle nuyt geust lancelot au plus aise 
que lepreudomme peult et au matin 
quant il fut leue/ 
si chanta lermite messe du saint esperit 
puis se arma lancelot 
et commanda le preudene a dieu. 
Et quant il len ueit aller/ 
si lui pria qu il reuint par la 
se dieu lui en dennoit eschapper/ 
et lancelot se mist en la forest auec lescuier/ 
sy lui demanda a 
qui il estoit 
et il lui respendit 
quil estoit au roy de la terre forainne 
que len clamoit perles, 
lequel lenuoioit au duc de raliez en messaige. 
Ainsi cheuaucherent ensemble iusques a prime parmi lombre du bois/ tant 
qu ilz encontrerent une damoiselle 
qui portoit ung braquet entre ses bras/ 
Et lancelot auoit oste son heaulme pour le chault 
qui estoit leue/ 
et auoit son uisaige descouuert 
si salua la damoiselle/ 
et elle ne lui dist mot 
ains le regarda. 
Car il lui sembloit si beau 
que toute en estoit esbahye/ 
Si se arresta ung pou 
pour mieulz le ueoir/ 
Et lancelot se esmerueilla 
que ainsi elle regardoit. 
Si lui dist damoiselle 
que uous en semble/ 
Certes sire fist elle il me semble 
que cest grant dommaige 
quant si beau corps de homme 
comment uous estes est liure a mort et a sa honte/ 
si mest auis que moult durement en fust dieu a blasmer/ 
quant par ceste part uous conduit 
car en plus perilleux lieu ne pouiez uous aller/ 
or ne uous en esmaies ia/ 
fist il damoiselle/ tout le mal 
que uous nous dictes ne nous auiendra pas 
se dieu plaist/ dieu le doint fist elle 
et se maist dieu ie ne le uouldroye pas 
quoy que ie die 
si se partirent a tant lun de lautre 
Quant ilz sont ung pou esloingnez 
si dist le uarlet a lancelot. Sire pour dieu retournens/ 
et demandez conseil 
et ayez pitie de uous mesmes ne auez uous point oui ce 
que la damoiselle a dit 
qui oncques 
mais ne uous ueist cest 
que uous allez a uostre mort mallement en desplaira a ceulx 
qui uous congnoissent 
quant a ceulx 
qui oncques 
mais ne uous uirent en sont dolens pour dieu sire retournez/ 
tant 
comment uous en auez loisir 
et moy pour lenneur de uous retourneray 
pour uous faire compaignie tant 
que uous soyez hors de la forest 
et il dist 
que cella ne fera il pas 
mais quil sen taise et cellui dist 
quil nen parlera plus/ 
puis qu il ne lui plaist. 
Si ont tant cheuauche 
quilz uindrent en une moult belle prarie deuant une tour/ 
ou il y auoit bien iusques a .xxx. paueillons/ les plus beaulx/ et les plus riches 
que lancelot eust oncques ueuz au millieu des paueillons auoit .iiii. grans pins/ 
si estoient lun coste lautre ainsi 
comme a la rende/ 
et au millieu auoit une chaire dyuire couuerte de ung uermeil samit/ 
et dessus le samit auoit une courenne dor grande et poisante, tout entour les pins: 
auoit dames damoiselles et cheualiers armez et desarmez: 
si dancoient les aucuns les heaulmes lacez aussi 
comme se ce fust par gaigeures les aultres en costes/ et en manteaulx 
et tenoient les damoiselles par les mains: 
et telz y auoit 
qui ne tenoient ne dame ne damoiselle/ 
aincoiz tenoient les cheualiers lun lautre par les mains/ 
dont il y auoit a foi sen plus 
que de dames ne de damoiselles. 
Et quant lancelot uint celle part 
si sen merueilla moult 
puis dist au uarlet Icy a moult belse compaignie/ 
et moult ioyeuse ilz ne monstrernt pas 
que len ne puisse aller parmi ceste forest seurement/ 
et maudit soye ie se sauoir ne uoys de 
quoy ilz font si grant feste/ 
lors se fiert es paueillens 
et si tost 
comment il a le premier passe: 
si mue sen cueur 
et lui change sen couraige 
Car se deuant nauoit tallent fors 
que de assaulz et de meslees commencer/ 
or est son uouloir a ce mene 
quil na tallent 
que de dancer/ 
si oublie sa dame/ 
et ses compaignons 
et soy mesmes en telle maniere/ 
que plus ne lui en souuenoit/ 
ains descendit de sur son cheual 
et le bailla a garder au uarlet/ 
puis ietta sa lance et son escu a terre 
si sen alla a la dame tout arme le heaulme lace 
et se print a la damoisele quil trouua/ 
si commenca a chanter et a faire du pie ainsi comme les aultres. 
Et tant 
que le uarlet mesmes 
qui le regardoit/ 
si le tenoit pour fol deuenu/ 
Et ceulx chantoient une chanson 
qui estoit faicte de la roine genieure/ 
mais le uarlet ne lentendoit pas bien 
quilz disoient. 
Et non pour tant le sens en estoit tel/ 
Uoyrement auons nous la plus belle royne des aultres. Le uarlet dist ie demeure tant. 
Car il pardoit 
se lui estoit aduis sa iournee. 
Lors uint a lancelot 
puis le print parmi le pan du hauhert 
si lui dist Sire uenez uous en 
car nous demourons trop/ 
et il lui respendit tout malcontent. Fuy hors dicy 
car ie ne me mouuerai 
ne pour toy ne pour aultre/ 
et quant il eut ouy 
quil ne sen remueroit ia/ 
et qu il nen faisoit nul semblant/ 
si demeura iusques a nenne/ 
Puis quant il uit 
que le solleil estoit ia tourne 
si se tint pour fol de ce 
que tant auoit attendu 
Lors uint a lui/ 
et le rappella une aultre foiz. 
Et lancelot a 
qui il ne souuenoit 
que de iouer/ 
et de dancer lui respondit uirement fait il bon maintenir amours/ 
et ce cestoit la chancon 
que ceulx la disoient. 
Lors se apperceut le uarlet 
quil estoit deceu/ 
et engignie par la dance 
si commenca a faire le plus grant deuil du monde: 
et maudit leure 
quilz uindrent onc celle part/ 
si en fist moult grant deuil/ 
et quant il uit cella 
si reprint sen chemin grant erre 
et laissa Lancelot. en la dance. 
Or retourne a parler le conte de monseigneur yuain. 
Comme messire yuain eut nouuelles de Lancelot par ung nain 
qu il trouua en son chemin/ 
et comme il se combatit a boort/ 
et dune damoiselle 
qui lui fist despendre lescu mauduit le geant Second chapitre. 
Or dit le compte en ce chapitre 
que quant messire yuain eut seiourne 
.xu. iours en lermitaige il se trouua gary de la playe 
quil auoit eue. 
Si se partit de leans fort ioyeulx 
et commanda les freres a dieu/ 
si cheuaucha tout le iour 
sans auenture trouuer 
qui a compter face. 
Et par tout la 
ou il uenoit/ il demandoit nouuelles de lancelot/ 
mais il ne pouoit trouuer 
qui lui en dist. 
Aduint ung lundi matin/ 
quil encontra ung nain cheuauchant ung roncin/ 
et alloit moult grant dueil faisant 
Et messire yuain lui demanda 
se il scauoit point nouuelles dun cheualier 
qu il alloit querant/ 
et le nain se arresta/ 
et lui demauda 
quel cheualier cestoit 
Et il dist 
que cestoit monseigneur lancelot du lac. 
Certes dist le nain de lancelot uous scauroye ie bien a dire nouuelles/ 
se uous uouliez tant faire pour moy 
que ung braquet me feissiez rendre 
que une damoiselle ma tollu a force Adonc lui dist 
se il lui menstroit la damoiselle/ 
que le braquet lui fera il rendre. 
Alors luy promist le nayn 
quil lui diroit telles nouuelles de lancelot 
dont il deuroit estre creu 
Or me meinne donc fist messire yuain/ 
la ou est la damoiselle 
qui le bracquet ta tollu de 
quoy tu te plains. 
Et ie te creant leaument 
que ie en feray mon pouoir de le toy faire rendre/ 
et il dist 
qu il ne demandoit plus/ 
si sen retourna le nayn tout le chemin 
quil estoit uenu grant erre/ 
Et mssire yuain cheuauche aprez luy. Tant ont cheuauche 
quilz uindrent a la ualee dun tertre/ 
et la uirent deuant eulx ung cheualier tout arme/ 
et une damoiselle auec luy. Sire dist le nayn a monseigneur 
yuain ueez la la damoiselle 
qui mon bracquet emporte 
quelle me tollit: 
par le consentement de ce cheualier 
qui estoit auec elle 
Or ua donc fist messire yuain/ 
et lui oste des mains maugre elle/ 
Et se le cheualier en parle ie suis cellui a 
qui il nen chault/ 
et ne le doubte riens 
Car 
sil te dit aucune chose ie te garantiray. 
Adonc le nayn fut moult ioyeulx/ 
si uint a la damoiselle/ 
et luy osta le bracquet des poingz si fellonneusement 
que a pou quil ne la ius du cheual boutee/ 
Et quant elle uit 
qu il len portoit si court aprez. 
Et messire yuain luy dist Damoiselle ne lui touchiez/ 
car il est en mon cenduit/ 
et lui laissez le bracquet 
qui est sien 
sy le doibt mieulx auoir par raison 
que uous Car en sa chose ne auez uous nul droit 
si uoulut tollir au nain le braquet. 
Et messire yuain lui 
dist/Tirez uous arriere sire uaissal/ ie ne souffreroye pas 
que uous meissiez la main a lui/ 
Non fist celui par saincte crois mal le deictez/ 
or uous gardez de moy. 
Car uous estes uenu a la bataille/ 
Et il respondit 
que de ce ne luy chaloit. 
Lors seslongnerent lun de lautre/ 
si meirent leurs escus deuant eulz/ 
et tirerent hors leurs glaiues/ 
Et laisserent courre leurs cheuaux lun uers lautre/ 
Si sentrefraperent si durement/ 
quilz en firent uoler les esclatz/ 
puis sentrehurterent des corps et des escus en telle maniere/ 
quil ny eut cellui 
qui neust le ceruel trouble en la teste/ 
si sentreabatirent a terre par dessus les croupes des cheuaux si estourdiz 
quilz ne sauoient 
ne lun ne lautre 
ou ilz estoient. 
Toutesfois ilz ressaillirent en piez au plus tost 
quilz en eurent le pouoir 
Et de leurs espees sentredennerent grans coupz sur les escus et sus les heaulmes en desmaillant leurs haulbers/ 
et faisant saillir le sang des chairs tendres de tous les costez deulz si durement 
quil ny auoit celluy 
qui assez ne fust laz et trauaillie. 
sy en fut messire yuain si estonne 
que iamais il nen cuida eschapper sans mort. 
Car il auoit sur luy sept. grandes playes 
dont la mendre estoit fort perilleuse 
Et trouua cellui a 
qui il se combatoit si fort et si seur/ 
quil ne cuidoit mie/ 
que en telz .ui. eust autant de prouesse 
comme il y auoit en luy seul. 
Si congneut bien 
quil estoit en peril de mort/ 
et en auenture destre mene iusques a oultrance/ 
Se il ne fait tant 
que il y ait paix entre eulx deulx. 
Adonc se retirerent arriere 
pour reprendre leurs allainnes/ 
Car lenguement auoit duer le premier assault. 
Si regardoit le cheualier son espee 
qui toute estoit ensenglantee du sang messire yuain/ 
et la torchoit au pan de son haubert/ 
et messire yuain en soy reposant laraisonna en lui disant. Cheualier 
tant nous sommes combatus uous/ 
et moy 
quil ny a cellui 
qui bien ne se soit essaye lun contre lautre/ 
Et uous sauez bien 
que de ceste querelle. est le droit mien/ 
et pour ce me semble il 
que uous deuriez laissier ceste bataille 
ains que piz uous en uenist. 
Car de aller centre droit ne uous peult uenir 
si nen dommaige. 
Et il luy respendit 
que de la bataille laisser nestoit il mie conseille 
ne ne sera tant 
comme il puisse tenir son espee/ 
Par ma foy fist messire yuain doncques sommes nous a recommencer/ 
car mon droit deffendray ie/ iusques a la mort/ 
mais aincois 
que uous en faciez plus uous prie par courtoisie/ 
que uous me dictes uostre nom/ 
et puis face chascun a sen pouoir de lenneur auoir 
Certes fist le cheualier/ uous me sem blez si preudomme 
que ie ne uous refuseroye mie/ ce 
que uous mauez demande 
car moult uous ay trouue meilleur cheualier et plus hardy 
que ie ne cuidoie. 
Si uous diray mon nom 
puis que uous me le demandez/ 
iay a nom boort le essillie le cousin monseigneur Lancelot du lac. 
Quant menseigneur yuain lentendit 
si eut trop grant ioye/ 
et getta son espee a terre/ 
puis osta son escu de son col/ 
et dist a boort. Sire ie uous quitte ceste bataille/ 
puis que uous estes cousin Lancelot du lac 
Car ie me tiens pour oultre. 
Si uous pry 
que uous me pardonnez/ ce 
que ie me suis cy a uous combatu. Sire dist il. 
qui estes uous 
qui me faictes tel henneur/ de ce 
ou ie nay aucun droit. 
Car uous uous tenez pour oultre 
et si ne lestes mie 
Et il se nomma. 
Et quant boort sceut 
que cestoit messire yuain 
si lui uoulut son espee rendre 
mais il ne la uoulut prendre en nulle maniere. 
Car moult estoit courtoiz 
ains dist bien que ia ne la prendroit ne cest henneur ne luy auiendioit. 
Car ce nestoit mie raison. 
Ains la deuez auoir biau sire. 
Car uous me auez mene iusques a oultrance. 
Lors deslacerent leurs heaulmes 
si sentrefont menlt grant ioye 
comment ceulx 
qui assez seutre aimoient 
Sy se assirent sur lerbe uerde. 
Et regarderent lun a lautre ses playes. 
Sy demada menseigneur yuain nouuelles de lancelot/ 
et cil les lui dist telles 
comment il les scauoit. 
Sy dist 
quil le laissa malade durement 
puis luy compta 
comment il auoit este enuenime/ 
et par 
quelle occasien. 
En nom dieu fist menseigneur yuain nous cuidions a court 
quil fust mort. 
Car la royne le nous auoit faict entendant. 
Et pour sauoir la uerite sommes meuz de court iusques a .x. cheualiers de la table ronde/ 
et auens iure sur sains/ 
que iamais ne entrerons a Court deuant 
que nous en sachions urayez nouuelles/ 
Certes sire dist Boort il nest mie mort, 
aincois est tout uif a mon escient. 
Lors sault le nayn 
sy dist a menseigneur yuain. Sire tant sachiez uous de Lancelot/ 
qu il est tout sain et tout haittie ne na pas encorez .ui. iours 
que ie le uiz a ung tournoy 
quil fut feru deuant le chastel de la charette entre le roy bademagu/ 
et le roy de norgales 
et fist si uaillamment a celle assemblee/ 
quil uainquit tout/ 
et emporta le pris dune part et daultre. 
Et affin 
que uous men croiez mieulx uous dis ie 
quil porta blanches armes 
et ung escu blanc 
et aida au roy bademagu de gorre/ si 
que tous ceulx de norgalles furent uaincus. 
Certes dist monseigneur yuain tu en ditz telles nouuelles/ 
que len ten doit bien croire. 
Si men puis bien retourner/ 
quant il me plaira. 
Car il mest auiz 
que iay bien ma queste affinee Monseigneur fist le nayn uous ne pouez pas retourner arriere a court 
sans uoz aultres compaignons/ puis que uous estes partis ensemble. 
Si puis bien fist monseigneur yuain 
Or me dictes nayn fist boort scauez uous delacourt nouuelles. 
oy fis til Le roy artus a mande par toute sa terre 
que il fera faire ung tournoiement 
huyt iours apres la magdaleine es prez de dessoubz kaamalot 
et a enuoye tous ses messagiers aux barons de cestuy pays affin 
quilz y soient/ 
Et moy mesmes. le uoiz noncant a tous les cheualiers que ie congnoiz. 
Car tout le mende y sera Dieu doint fist boort 
que iaye entre cy et la acheuee la besoingne de ceste domoiselle/ 
car moult auroye grant ioye 
se ie y pouoye uenir a temps 
Longuement ont parle ensemble/ 
tant que boort dist a monseigneur yuain Sire ie uous commanderay a dieu/ 
et ainsi le me conuient faire/ 
car ie me hasteroye moult uoulentiers de ma besoingne mettre affin/ 
pour scauoir 
se ie pourroye uenir a temps au tournoyement. 
Car ie scay bien 
que monseigneur Lancelot y sera 
se dieu le deffent de mort et de prisen. 
Et pour laller ueoir y uueil ie estre. Sire fist menseigneur yuain puis que uous uous en uoullez aller ie uous commanderay a iesucrist 
qui uous conduise en quelque lieu 
que uous ailliez. 
Si se partit auec la damoiselle 
qu il auoit amenee de la court auec lui 
Et monseigneur yuain demeura la sy naure 
quil auoit bien mestier de mire. 
Sy se reposa lui/ 
et le nayn iusques uers nonne. 
Et puis quant le chault fut passe 
et le souleil fut abaissie/ il monta sus son cheual/ 
et puis 
si sen alla tout le petit pas tant 
quil uint a une abapye de blanches nonnains. 
Alors descendit a terre/ 
et demanda logis/ 
et les uarles de leans lui uindrent a lencontre 
pour ce que malade leur sembloit 
Si se desarmerent au plus doulcement 
quilz peurent 
et le misdrent couchier en une chambre 
et lui firent regarder ses playes par une des dames de leans/ 
qui assez scauoint de tel mestier. 
Et 
quant elle le ueit/ 
si dist 
quil nauoit garde de mourir. 
Car elle le cuide rendre sain et haittie dedens. xu. iours/ 
ainsi demeura leans monseigneur yuain tant 
quil fut presque gary des playes 
que boort lui auoit faictez 
Puis apres quant il fut sain 
quil peult bien cheuauchier il se partit de leans/ 
et commanda les dames a dieu/ 
Car moult lauoient bien seruy en sa maladie. 
Quant menseigneur yuain fut parti de leans. 
Si cheuaucha toute la semeine sicomÌƒe auenture le menoit/ 
et tant 
quil arriua en une lande. 
Lors regarda deuant luy si ueit une grant uielle sur ung poure roncin 
qui traineoit auec soy ung nain par les cheueulx tout criant et a pie. 
Et le batoit parmi les ioues 
Et il alloit criant aide aide. 
Et messire yuain 
si se haste de tost aller 
pour secourir le nayn 
Et luy auiue la. 
Ha ha dist dame pour dieu laissiez le nayn 
si ferez courtoisie. 
Et en le regardant uit 
que cestoit ung cheualier si dist 
que pour lui ne le laira elle mie. 
Ha a dame ie uous prie par amours 
que uous le laissez. 
se uous uoulez faire pour moy aucune chose/ 
et ie feray apres du nayn a uostre plaisir. 
Le me prometez uous ainsi dist elle 
comme loyal cheualier oy fist il. 
Et a lors le laissa aller 
puis dist au cheualier 
quil ostast sen heaulme de sa teste 
et il luy demanda 
pour quoy. 
Pour ce fist elle 
que ie uous uueil ueoir appertement. 
Adonc osta son heaulme de sa teste 
si le uit beau cheualier/ 
et plaisant de uisage fors tant seullement 
que les mailles du haulbert lui paroissoient sur le col. 
Et elle luy dist beau sire ie uous requier/ 
que uous faciez ce 
que ie uous diray. 
Si lui respendit 
que si feroit il seurement/ 
or me baisiez seulement une foiz 
et ie uous clameray quitte. Adenc la regarda 
si la uit si laide et si ridee 
que plus ne pouoit/ 
si se retarda de respondre. 
Car trop durement fut esbahy de ce 
quelle lui demanda. 
Si lui dist encores une aultre fois. Sire cheualier 
se il y eut encques en uous loyaulte/ 
si uous acquittez uers moy. 
Alors il respondit tout courrouce. 
Ha ha dame demandez moy autre chose. 
Car cella ne feroye ie pas uoulentiers 
Non fait elle/ estes uous si loyal. 
Que malheur ayent tous les cheualiers du mende/ 
pour lamour de uous 
et quant fustes oncques cheualier/ 
mais quoy/ ie ne cuide pas 
que uous le soyez. 
Ains estes quel que larron espieur de gens 
qui allez en guise de cheualier/ 
pour estre descengneu. 
Car par mon chief 
se uous fussiez cheualier uous ne eussiez point menty uostre foy pour y perdre la uie. 
Lors lui demanda 
comment il auoit nom/ 
et il dist yuain le filz au roy urien: 
certes fist elle uous y mentez oncques ne fustes cellui pyuain 
qui fut filz au roy urien 
qui est cousin menseigneur gauuain 
si maist dieu fist il si suis en nom dieu fist elle 
donc men uaiz ie a la court du roy, 
si me clameray de uous 
et compteray au roy uostre desloyaulte. 
Lors se retourna/ 
et fist semblant 
que aller sen uouloit a la court du roy artus 
dont monseigneur yuain en fut fort dolent 
Lors se pensa il 
que mieulx lui ualoit la baiser 
que faire desloyaulte 
dont il fust mal renomme. 
Si la rappella 
puis fist semblant 
que moult en estoit ioyeulx: 
si se aprocha uers elle 
pour la baiser. 
Beau sire fist elle attendez ung bien peu/ 
et ce fist il moult uolentiers 
Or uous diray ie fist elle une autre chose 
que uous ferez pour moy/ 
car ie uoy bien 
que du baisier ne auez uous nul tallent/ 
mais ueez uous fist elle ces pauillons 
qui sont tendus en celle lande/ 
et il lui dist 
quil les ueoit bien 
se uous me uoullez bailler fist elle ung heaulme 
et une espee ie uous menstreray 
que ie abatre ung escu 
qui pend dessus ung arbre deuant les pauillons 
et ie uous clameray quitte/ 
et il dist 
que si fera il uolentiers quelque chose 
quil lni en doye aduenir. 
Or uenez donc fist elle apres moy sus deuant 
et ie uous suyuray 
HA ha pour dieu franc cheualier fist le nayn ne la croyez pas 
car sachiez 
que cest la plus desloyalle femme 
que ie ueis oncques ayez pour dieu mercy de toutes les gens de ce pays 
qui seront trouuez a destruction 
se uous faictes ce 
que elle uous commande certes ia 
mais pour puissance que uous ayez ne amenderiez la .x. partie des dommaiges 
qui y auendroient 
et uous mesmes en mourriez/ 
et messire yuain ne respont mot. 
Ains sen ua apres elle iusques aux pauillons/ 
quant ilz furent la uenuz si entrent dedens ung des pauillens 
si trouuerent dessus ung lit ung heaulme bien riche 
et une espee moult belle est ce icy ce 
que uous mauez dit fist messire yuain. Sire fist elle 
ouy ie ne uous demande autre chose/ 
et il luy baille lespee et le heaulme: 
puis lui demande 
se il est quitte a elle nenny fist elle iusques a ce que uous ayez cel escu abatu: 
si lui monstre 
et il pique son cheual: 
puis labat en ung fontenil 
Or conuient il fist la damoiselle 
que uous prenez cel escu/ 
car aultrement diroit cellui de 
qui il est 
que uous uous en seriez fouy et 
que uous ne losez attendre 
Adonc print lescu 
quil auoit abatu et mist ius le sien 
et la uielle prent lespee et le heaulme 
et les noe en une corde: 
puis les lye a la queue de son cheual 
si les traine parmi la boe 
et parmi lordure 
Lors sallirent du pauillon iusques a.xii. damoiselles helas 
et quant elles uirent la uielle 
qui entrainoit le heaulme et lespee 
qui tant ualloient et le cheualier 
qui emportoit lescu 
quil auoit abatu 
si battent leurs paulmes/ 
et rompent leurs cheueulx 
et font le plus grant dueil du monde en disant lune a lautre lasse tant auons nous mal garde ce 
que nous deuions garder. 
Haa sire cheualier fist lune tant auez fait grant uasselaige 
que nous auez honnies et deshonnourees et mises du tout en douloureux seruaige 
dont nous nistrons iamais. Sire saiches 
que mauuaisement pourriez restaurer la perte 
que ceulx de ce pays receuront 
par ce que uous auez fait 
et si ny auez gaires gaigne 
car uous en mourrez 
comme laz et chetif 
et ceulx de ce pays en demourrent pourez et essilliez a tousiours 
et nous en serons lasses trestoutes et souffreteuses. 
Quant messire yuain les ouyt si fort lamenter 
si en eut moult grant pitie 
et se repentit moult de ce 
quil auoit fait 
car bien pensa auoir mal ouure: 
mais il ne scauoit en quoy/ 
si retourna 
et uint aux damoiselles 
et leur dist 
quil amendera ce 
quil a mesfait. 
Ha ha sire fist lune uous ne dictes riens/ iamais pour pouoir 
que uous ayez ne lamenderez 
car le meffait y est si grant nommie a nous seulement 
qui cy sommes 
mais a tous ceulx de ce pays 
que uous ne pourriez en toute uostre uie le nous amender 
tant auez fait grant mal et grant pechie mortel 
car quant les pucelles de ce pays 
qui riens ne uous auoient mesfait auez mises a honte/ 
et dieu uous en doint telle desserte 
que par temps uous en repentez. 
Lors fut il tant dolent 
quil cuida bien yssir du sens 
si dist a celle 
qui a lui parloit. damoiselle en 
quoy uous ay ie taut meffait. Sire fist elle ie ne le uous diray pas 
car uous le saurez deuant 
que mestier uous en fust 
mais tant uous dy ie que uous en mourrez 
se de ce pays ne uous en fuyez/ 
et a lors il dist 
puis quil en estoit menace 
quil ne sen mouueroit meshuy dillec 
ains attendroit 
pour scauoir 
qui lui contrediroit riens. 
si descendit a pie puis osta ses armes 
et se assist auec elles 
mais elles ne laisserent point 
pour lui a faire leurs dueil/ 
si fut moult dolent de ce 
qu il a fait le commandement a la uielle: 
si attendit ainsi iusques aux uespres 
quil ne uit oncques ame uenir aux pauillons 
si resacha son heaulme 
puis remonta sus son cheual en pensant 
quil sen iroit 
car auec elles 
qui tel dueil faisoient ne demoureroit en nulle maniere/ 
et quant il fut monte 
si commanda les damoiselles a dieu 
mais elles ne lui respendirent mot 
ains plouroient tousiours 
Puis quant il fut parti delles ilz commencerent a crier toutes ensemble. Sire cheualier 
qui nous auez mises a pourete a honte et a male auenture puissiez uous aller. 
Lors font plus grant dueil 
que deuat/ 
et messire yuain cheuauchoit dolent et marri tant 
que la nuyt uint 
qu il arriua a ung hermitaige tout cloz de hayes espesses 
et bien auironne de pieulx aguz 
et la porte toute neufue forte et espesse 
si uint a la porte 
et heurta 
si lui fut ouuert luys 
et il entra dedens tout a cheual 
puis descendit a terre. 
et lermite 
qui auoit chantees ses heures yssit de hors de sa chappelle 
et lui fist ses armes oster 
puis lenmeine en sa maison 
qui forte estoit et belle 
pour hebergier les cheualiers errans 
qui par la passoient 
et pour ce que la maison estoit si belle estoit le lieu appelle la maison aux cheualiers errans/ 
et quant le souper fut prest 
si menga messire yuain en ung preau 
ou la table estoit mise 
et quant ilz eurent tout par loisir mengie: 
si demanda lermite a messire yuain de 
quel pays il estoit 
et il lui dist 
quil estoit de la maison au roy artus 
et compaignon de la table rende 
et estoit nomme yuain filz au roy urien. 
En nom dieu fist lermite donc scay ie bien 
qui uous estez iay ueu autresfoiz uostre pere 
et ay este bien de lui deuant le couronnement au roy artus 
quant iestoye cheualier errant 
Et de la table rende eusse ie este compaignon 
se ne fust ung cheualier 
que ie heoye 
qui en estoit/ si 
que ie luy couppay ung des bras par 
quoy le roy artus me chassa de sa terre/ 
et me desherita entierement. 
Mais ie uous prie 
que uous me dictes 
se ceulx de la table ronde y seyent en telle coustume 
comment ilz souloient seoir/ 
et messire yuain lui demanda 
comment il les auoit ueu Cella uous diray ie bien fist il. 
Quant le roy uterpandragon soulloit sa court tenir aux festes annuelles 
et les compaignons de la table ronde estoient assiz a table: 
et les clers de leans 
qui mettoient les auentures en escript aux cheualiers 
qui lors estoient auenues alloient regardant parmi la table rende 
se aucun y estoit assiz 
qui ne eust playe emmy le uisaige/ 
car en cellui temps estoit a coustume 
que nul ny seoit 
se il nestoit naure. 
si y ueiz une auenture aduenir 
qui moult durement fut chier achetee 
et ce fut a ung noel 
que le roy tenoit sa feste a querdueil en galles et le uaillant uterpandragon le plus uaillant homme du monde 
et qui plus ama poures cheualiers auoit mande moult grant compaignie de gens/ 
et quant ilz furent tous assiz 
si uindrent auant les clers 
qui de ce seruoient 
que ie uous ay dit deuant/ 
si trouuerent entre les aultres ung ieune homme preux et hardy de corps/ 
et si estoit de moult hault lignaige 
mais il ne auoit sur lui 
ne playe ne sang/ 
et quant ilz le uirent. 
si le monstrerent aux aultres si regarderent entre eulz 
quil ne y deuoit mie seoir 
puis quil ne portoit le signe de la table ronde 
si le firent leuer et aller hors. 
Et quant le cheualier uit ce 
si en eut moult grant dueil 
et dist 
que pour deffaulte de playes nen seroit il iamais oste/ 
et promptement sen alla en sen hostel 
et print ses armes 
puis reuit a la court 
et uit une damoiselle 
qui de uin seruoit 
si la print uoyant tous ceulx de leans et la mist sur le col de son cheual 
si lemporta. 
Or estoit la coustume telle 
que nul nestoit leans tant hardy 
qui pour auenture 
qui auenist se du corps du roy mesmes ne fust/ 
se osast remuer deuant 
que les tables fussent ostees, La damoiselle auoit .iii. freres compaignons de la table ronde 
qui ne attendirent pas tant 
que les aultres eussent acheue leur repas 
ains se leuerent de leurs sieges 
et sen allerent querre leurs armes/ 
et quant le roy uit 
quilz auoient ainsi fait 
si les fist oster hors de lescript: 
en disant 
que iamais a la table ronde ne serroient tant 
comme il uiuroit. tou tesfoiz suyuirent ilz tant cellui 
qui leur seur emportoit 
quilz lattaignirent a lentree dune forest: 
si lui coururent sus 
et lui qui estoit plain de moult grande prouesce 
si les occist tous troys 
mais il eut tant de playes 
que retourner ne sen peult/ 
ains cheut ius de son cheual paume ainsi 
comme mort pour le sang 
dont il auoit tant perdu/ 
et moy 
qui passoye illec sus mon destrier 
et uenoye de quinpercorentin ie uiz le cheualier gesir sur mon chemin a la terre 
si allay celle part/ 
et le uy tout couuert de sang et son cheual mort emprez lui/ 
et quant il maperceut 
si me pria 
que le montasse derriere moy sur mon cheual 
et men alasse a la court 
puis le meisse deuant la table ronde 
pour mourir 
car 
se ie meurs illec fist il mon ame en sera plus aise a tousiours mais. 
Et ie fiz ce 
quil me requist 
si lemportay a la court a cardueil 
et quant le roy le uit et il sceut la prouessce 
quil auoit faicte et le don qu il auoit demande 
si dist bien 
que le lieu auoit desserui 
et le fist mettre en ung des sieges de la table ronde. 
et quant les parens de ceulx 
quil auoit occiz sceurent le dommaige 
quil auoit fait de leurs amis ilz le uoulurent occire 
mais le roy dist 
quil les destruiroit 
se ilz mettoient les mains a lui 
pour lui mal faire 
si nen firent plus semblant. 
puis uesquit le cheualier troys iours 
et mourut au siege de la table ronde 
quil auoit conquis en icelle auenture. 
Comment ie uous dy en ueiz ie ainsi aduenir/ 
et pour ce uous demande ie 
sil uous plaist 
que uous me dictes se le roy tient encores celle coustume 
et monseigneur yuain dist 
que nenny. 
Ains faillit le iour que Lancelot du lac/ 
et gallehault des loingtaines isles 
et hector des mares uindrent a court 
qui en furent compaignons 
et qui si assirent sans playe 
pour ce quilz ne auoient pas requiz le siege: 
aincoiz les auoit len requiz 
dy uenir 
mais ilz y amenerent fist monseigneur yuain une autre coustume 
qui y est assez plus enuieuse que celle 
que auez comptee 
car nul ne y peult seoir aux haultes festes 
sil ne iure sur ains 
qu il a conquiz ung cheualier la semeine de deuant par force darmes. 
Assez parlerent ensemble celle nuyt de la court tant 
que monseigneur yuain demanda la nuit a lermite. Sire iay ueu icy la dessoubz en une uallee six pauillons tendus deuant ung arbre 
ou il pendoit ung escu blanc a gouttes de noir/ 
et de dens les pauillens y auoit aucunes damoiselles 
qui menoient moult grant dueil scauez uous 
pour quoy cest Nenny certes fist il se aucun ne a forfait a mauduit le geant/ 
et comment quoy fist messire yuain le pourroit len courroucer de abatre fist il lescu 
que uous ueistes/ 
et qui prendroit lespee et le heaulme que les damoiselles deuoient garder ie scay bien 
quil le tendroit a grant forfait 
et essilleroit tout ce pays. 
En nom dieu fist messire yuain donc le peult il essillier/ 
car lescu ay ie. Lois lui compta 
comment il eut trouuee la uielle/ 
et comment il estoit parti des damoiselles. 
Quant lermite loyt 
si dist a messire yuain beau sire trop auez mal esploitie 
car par uous sera destruit tout ce pays de mauduit le geant 
qui sera desprisonne a ce 
quil ne les ayme pas 
si les mettra a honte et a seruage ainsi 
comment il a fait autresfoiz/ 
Que fera donc le seigneur de ce pays fist messire yuain il ny a aultre seigneur 
que lui fist lermite/ 
et uous diray 
comment Il fut ainsi ou temps uterpendragon 
quil ne auoit en ce pays se geyans non 
qui conuersoient en ces forestz et en ces mentaignes 
si uiuoient ainsi 
comme bestes 
et occisoient tous ceulx 
que auenture amenoit ceste part/ 
et quant le roy artus fut uenu a terre tenir 
et uint ca: 
si les occist tous si 
quil nen demoura ung tout seul/ 
et quant le roy uint a lentree dune forest 
qui cy prez est il y trouua une damoiselle 
qui estoit fille dun geiant 
qui estoit mucee en une roche 
si estoit de trop merueilleuse beaulte 
et tenoit entre ses bras ung petit geyandel 
qui son filz estoit/ 
et estoit grande a merueilles de son aage 
comme celle qui ne auoit que quinze ans/ 
et quant il leut prinse 
et il la uoulut occire 
si saillit ung sien cheualier 
qui lauoit tousiours serui 
et lui demanda la damoiselle en guerredon de son seruice 
et le roy lui denna et tout ce pays/ 
puis fut la tant 
quil leut espousee 
et luy laissa grant gent a peupler ce pays 
si fut la tant 
quil leut 
et en fist ces nopces 
et la dame nourrist son filz le petit geyandel tant 
quil uint en laage de quinze ans plus grant sans comparaison 
que cheualier 
qui fust en ce pays en aage parfait domme/ 
et quant il eut dishuyt ans 
si le fist son pere cheualier cest assauoir cellui cheualier 
qui auoit espousee sa mere il lapelloit son pere/ 
mais il estoit son parastre 
et estoit le geant de telle forme 
quil ne trouuoit cheualier si puissant 
quil ne trousast sut son col 
ainsi comment ung enfant. 
Si aduint 
que son parastre se courrouca ung iour a lui ne scay par 
quelle achoison incontinent si le frapa le geant/ 
et quant la mere uit ce 
quil auoit fait 
si courut sus a son enfant/ 
et le geant estoit alors fort courouce tira son espee 
si occist promptemeut sa mere 
comment enrage 
quil estoit hors du sens. 
Si luy demoura la terre en telle maniere/ 
et quant ceulx de ce pays sceurent 
quil auoit ce fait: 
si eurent grant paour de lui 
quil ne les occist 
si lui firent hommaige 
pour ce quilz uoulloient estre de lui asseurez. 
et quant il fut au dessus deulx 
et quilz furent soubz son obeissance: 
si leurs fut si fel et si cruel 
quil les mist tous en seruaige 
si en print les franches dames/ 
et les damoiselles a force. 
et quant aucun en parloit 
si loccisoit. Grant piece mena le geant telle dou leur par ceste terre 
que les gens dillec sen fussent tous fouyz en estranges terres 
se ce ne fust une auenture 
qui leur aduint ny a mie ung an/ 
et uous diray 
quelle elle fut. 
Le geyant cheuauchoit ung iour parmi une forest 
qui est prez dicy tant 
quil encontra une damoiselle la plus belle et plus saige 
qui oncques feust ueue saulue la beaulte a la royne genieure/ 
et cheuauchoit en sa compaignie ung cheualier et deux escuiers. 
Et quant le geant la uid 
si la couuoita moult pour la grant beaulte 
quil uid en elle/ 
et la uoulut prendre. 
Et quant celui 
qui lauoit espousee uid cella 
si saillit pour la deffendre. 
Et se mesla auec le geant tout desarme/ 
mais prestement leust le geant occis/ 
et les deux escuiers aussi. 
Et quant il eut cella fait/ 
si print la dame 
et len porta en son chastel du tertre. 
Et la honnoura moult en lui faisant grant chiere. 
Si la requist damours 
comment celui 
qui lamoit autant 
comment cueur de homme pourroit plus amer femme. 
Et elle lui deist 
que ia ne lameroit/ tant 
comment il feust si cruel/ 
Car iay fist elle 
ouy dire a maint homme de ce pays 
que uous ne feistes oncques fors 
que hommes occire/ 
et deshonnourer pucelles. 
Et tant 
quil dist 
quel que chose 
quil eust fait en arriere/ il se amenderoit doresenauant/ 
et feroit ce 
quelle uouldroit. 
Et elle lui demanda 
comment elle le croiroit. 
Ie le uous iure fist il sur les saincts. 
Se uous me uoullez fist elle promettre 
que iamais a homme ne a femme uous ne mesferez/ 
ne de ce chastel ne ystrez/ 
se ce nest pour uostre honte uengier/ Ie feray dist elle ce 
que uous uouldrez. 
Et elle lui disoit ainsi 
pour la paour 
que elle auoit de mourir 
et il lui pormist 
puis iura tenir tout ce 
que elle auoit demande. 
si demoura au chastel en telle maniere 
que oncqnes puis ne sen yssit 
et quant longuemet y eut este il lui ennuya fort 
pour ce quil ne pouoit plus faire les maulx et detractions 
quil auoit a coustume si quist art et engin 
comment il pourroit trouuer achaison de yssir dehors du chastel. 
Si fist pendre cel escu en cel arbre/ 
et fist mettre son heaulme et son espee au pauillon 
ou uous entrastes 
si se pensa 
que se il estoit abatu par nul cheualier il pourroit bien yssir de leans 
pour bataillier a lui 
et aussi pareillement se aucun emportoit le heaulme ou lespee/ 
lors scauroit il bien 
quil seroit deliure/ 
et 
quant ceulx du pays sceurent la besongne 
si y midrent . xii. damoiselles/ 
pour deffendre aux cheualiers errans 
quilz ny atouchassent 
et cestoient celles a 
qui uous ueistes faire le grant dueil 
Mais en est ainsi aduenu 
que par uostre moyen Le geyant sera deliure par lescu 
que uous auez abatu si tost 
comment il en orra la nouuelle et ystra de prison 
si courra parmi ce pays 
comme fouldre et tempeste/ ne ia puis ne encontrera homme 
quil ne occise: 
si fermeront ceulx de ce pays leurs chasteaulx desormais et leurs maisons/ 
si seront si coys 
que ia ne se remueront 
ne ia si bien garder ne se sauront 
quilz ne sorent honnis et mis a destruction par ce mauldit homme. 
Or aues ouy pour quoy les damoiselles font tel dueil. 
et que lescu signifie 
et quelz maulx il en uendra a ceulx de ce pays 
Et a uous mesmes se il uous peult attaindre 
qui son escu auez abatu/ 
et messire yuain lui respondit 
que de ceulx du pays lui poise moult 
car ilz ne lui auoient riens mesfait. 
Mais que sil pouoit par quelque moyen il les en garderoit bien a laide de dieu: 
si coucha leans celle nuyt assez aise et landemain 
quant il eut ouy messe 
si print ses armes/ 
et 
qnant il fut arme il prent lescu 
quil auoit despendu 
et le preudomme le regarde si congneut bien 
que cestoit lescu au geyant si lui dist. 
Ha ha sire pour dieu laissez cel escu/ 
et en prenez ung autre, 
car ie uueil bien 
que uous sachiez 
que ia en ce pays cel escu ne porterez 
pour ce que se les geyans de ce pays uous encontroient 
que ilz ne uous missent au piz 
que ilz pourroient 
et il dist 
que ia aultre ny emportera 
se il en deuoit pour cella morir. 
tAant sen partit messire yuain de leans 
Et cheuaucha toute la matinee tant 
quil encentra en une forest deux damoiselles 
qui poitoient deuant eulx deux braques. 
Et estoient montees sur deux petis paleffrois 
Et si tost comment laisnee uit lescu blanc de gouttes de noir 
si eut telle paour 
quelle laissa cheoir son braqnet 
et sen tourna en fuitte tant 
comme le cheual peult aller. 
Et aussi fist lautre/ 
et il commenca a piquer le cheual aprez 
car scauoir uouloit 
pour quoy elles fuioient si attaingnit la derreniere 
puis la print au fraing 
et lui dist damoiselle pas ne fuyez 
car uous ne auez garde 
mais dictes moy 
pour quoy auez si grant paour 
pour qnoy. Sire fist elle 
pour cel escu 
que uous auez abatu a celle heure 
que nous en serons toutes destruietctes et essillies ne iamais noserons esbatre 
ne iouer ainsi 
comme deuant nous faisiens et 
quant ie uous uy ores uenir a tout cel escu ie cuidoye 
que ce fust le seigneur de ce tertre 
qui a a nom mauduit le geyant/ 
et pour ce tournay ie en fuite. 
Or ne uous esmayez damoiselle fist monseigneur yuain 
car uous ne auez garde Non fist elle de uous 
mais daultrui uous ne dictes pas 
Lors se partit le cheualier 
et sen ua tout son chemin 
si laissa la damoiselle 
et elle se tira de lautre coste hors sa uoye et le cheualier cheuaucha tant 
quil uint en une moult belle uallee 
ou il y auoit une moult belle fontaine dessoubz deux ourmes 
si uint celle part 
et trouua deux damoiselles 
qui mengoient a la fontaine uenoison et pastez de cheureul 
si les sallua 
puis se drecerent encontre lui 
si lui prierent 
quil descendist 
et demourast auec elles tant 
que elles ayent mengie 
et il dist 
que non feroit 
car il ne lui est point mestier de demourer 
puis lui prierent tant toutesuoyes 
quil descendit 
et osta son heaulme: 
si laua ses mains 
puis se assist sur lerbe auec elles 
et commenca a mengier de la uenoison 
qui sort bonne lui sembla 
Et quant ilz eurent pres que mengie 
si dist lune des dames a monseigneur 
yuain beau doulx sire uoyez uous la ce 
que ie uoy/ 
et que uoyez uous fist le cheualier et elle lui monstra ung cheualier 
qui uenoit tout arme en grant haste: si grant erre 
comment il pouoit tirer de son cheual 
et ueuoit tout droit uers eulx 
et quant il uint pres deulx 
si disrent les damoiselles a monseigneur 
yuain beau sire mettez uostre heaulme en uostre teste/ 
car il nous est aduiz 
que ce cheualier uient uers nous 
et se uous estez arme nous en serens plus asseurees 
et il leur dist 
que si seroit il puis que elles le uouloient si relaca son heaulme en son chief 
et lautre cheualier a tant cheuauche 
qu il est uenu iusques a eulx 
et quant il est pres 
si dist a messire yuain larron traistre 
pour quoy auez uous ceulx de ce pays si destruiz 
qui riens ne uous auoient mesfait uous les auez occiz et mis a mort 
car par uostre moyen le dyable est desprisonne de 
quoy ilz estoient a repoz 
Mais puis que uous lauez iecte hors il est droit 
que uous en mourez/ 
et si ferez uous 
car moy mesmes uous en occiray. 
Lois laisse courre le cheual 
car il le uoulloit ferir du glaiue parmy le corps 
et messire yuain sault en trauers tant 
que cellui fault 
puis uint a son cheual 
et monte dessus 
Ains que cellui fust retourne et 
quant il fut monte 
et il eut prins son escu et son glaiue 
si laissa courre au cheualier 
et cellui lui reuient si sentrefraperent si durement sur leurs escus 
et en sont leurs glaiues uoller en pieces 
Si sentreheurterent si durement des corps/ et des escus 
quilz sentre abatirent a terre par dessus les crouppes des cheuaulx si 
qu ilz sont tous cassez au cheoir 
Si ressaillirent sur leurs piez 
puis misdrent les mains aux espees 
en leur entre donnant de grans coupz la 
ou ilz se pouoient attaindre 
et se despiecent leurs escus 
et en abateut grans morceaux dessus et dessoubz: 
si se desmaillent leurs haubers sur les bras et sur les hanches 
et se font uoller le sang des corps a grans randons/ 
et tant dura celle meslee entre les cheualiers 
quil ny auoit cellui dentre eulx 
qui assez ne fust lasse et trauaillie des coupz denner et recepuoir 
Tant ont donne coupz et receuz 
et tant se sont menez une heure auant lautre heure arriere 
que le cheualier ne pouoit plus souffrir messire yuain 
si commenca a lui crier mercy 
comme cellui 
qui bien ueoit 
quil estoit mene a oultrance: 
si lui rendit son espee 
puis lui dist. 
Ha ha pour dieu franc cheualier et preux ne me occisez mie 
mais prenez men espee 
cac ie me rens 
pour oultre de ceste bataille 
si me mettez en uostre mercy a faire tout ce 
que uous uouldrez saulue ma uie/ 
et messire yuain la receut 
puis lui dist il te conuient me promettre 
que ma uoulente tu feras de ce 
que ie te commanderay. 
Or te diray fist il 
que tu feras Demande a ces damoiselles 
que ie doy faire de toy 
qui ainsi me uoulloyes occire/ 
et elles dient 
que elles nen scauoient riens 
et qu il en face sa uoulente. 
Et que cestoit bien droit 
que messire yuain en disposast lui mesmes/ 
puis que si uaillamment lauoit conquis en mettant son corps en dangier. 
mais que trop bien lui prioyent ilz 
quil ne lui tolust pas: la uie/ 
et que aucunement il eust mercy de lui. 
Or te diray fist il au cheualier 
que tu feras tu ten yras droictement au chastel du tertre/ 
et se tu treuues mauduit le geyant: 
si lui dy de par moy 
que messire yuain le filz au roy urien lui mande 
quil a abatu sen escu en despit de lui 
et quil ne soit mie si uillain 
quil en face desplaisir a ceulx de ce pays ne quil leur en demande riens 
Ains sen uienne combatre contre lui 
sil est assez hardi/ 
et il trouuera assez se suyuir le ueult 
qui nouuelles lui en dira/ 
car il emporte son escu. 
Quant le cheualier la grant piece regarde et escoute 
si lui dist 
comment fist il uoullez uous 
que ge y aille 
et il dist 
que aller lui falloit il. 
En non dieu fist le cheualier 
se uous y uoullez enuoyer querez ung aultre/ 
car quant a moy ie ne iroye pas pour toute la terre au roy artus 
et messire yuain lui dist 
que il yroit/ 
et lautre dist 
quil ne yroit pour riens. 
Par ma foy fist messire yuain tu yras 
ou ie te couperay la teste 
or prens le quel 
que tu uouldras 
et lautre lui dist 
quil aymeroit mieulx mourir 
que il y allast/ 
car aussi bien seroit il occiz 
se il y alloit, 
et messire yuain haulce lespee 
si fait semblant 
quil lui uueille coupper la teste 
et quant le cheualier uit uenir lespee 
si auoit tel paour de mourir 
quil dist 
que mieulx y uoulloit aller 
que mourir orendroit. 
Mais se len my fait chose 
que len ne doye la honte en sera uostre 
et se dommaige mien. 
Ua tost fist messire yuain 
car tu nas garde. 
Mais aincois que tu y uoyses conuient 
que tu me dies ton nom et le cheualier lui dist 
quil auoit a nom trudans du plessys: 
si sen part atant pour aller la 
ou il le enuoioit 
si cheuaucha sans espee ne sans glaiue 
et ne arresta tant 
qu il uint au chastel du tertre. 
Quant il uint la 
sy pouoit ia uien estre uespre 
car il alloit le petit pas 
comment celluy 
qui estoit mesaise/ 
car tant auoit perdu de son sang 
que trop durement estoit afoibli si cheuaucha ainsi en telle maniere tant 
quil uint au chastel du tertre 
et quant il arriua la 
si pouoit bien estre uespre: 
si uint deuant le geyant 
qui encor ne scauoit de ce riens 
que son escu fust abatu/ 
car il estoit tant redoubte 
que nul ne lui osoit dire/ 
et non pourtant ceulx du pays cuidoient bien 
qu il le sceust 
Quant trudans fut arriue deuant lui: 
si lui dist. Sire a uous me enuoye messire yuain le filz au roy urien le 
quel uous mande 
que en despit de uous a il abatu uostre escu 
qui pendoit a larbre 
et se uous a lautre 
que a lui uous en prenez ce sera ce dist il fine recreantise. 
Mais 
se uous uoullez la uostre hente uengier allez aprez lui 
et uous em pourrez bien ouyr par lui nouuelles 
car il emporte uostre escu 
et ia ne sen fuyra pour uous. 
Quant le geyant eut oy le ganrt orgueil 
que messire yuain lui mandoit 
si a este tant dolent 
et eut tel dueil 
qu il cuida bien yssir du sens: 
si ne respent mot dune grant iece 
et p 
quant il uoulut parler 
si dist a trudans/ 
ou laissas tu cellui 
qui tant me a meffait/ 
Et il dist 
quil lauoit laisse a la basse fontaine. 
Or te pars tost dicy/ fist il/ 
pour le messaige 
que tu me as fait ie ne te occiray mie 
ains te laisseray uiure en telle maniere 
quil sera reprouue a cellui 
qui ta icy enuoye/ 
Mais deuant 
que tu partes perdras le poing en lieu de mon escu 
quil emporte/ 
ou tu perdras le chief pour mon heaulme or choisis lequel 
que tu uouldras/ 
Car sans lun ne ten pourras partir/ ou sans mort/ ie te le iure et promectz. Dent celluy messaigier fut moult courrouce/ 
si cria mercy/ 
mais ce fut pour neant. 
Car oncques mercy ne nentra au cueur du geyant/ a 
qui il a mercy demandee. 
Et non pourtant il esseya scauoir 
se sa priere le pourroit uaincre/ 
Mais ce na mestier/ 
Car le geyant demanda son espee/ 
Et ung uarlet la luy aporta. 
Et il la print/ 
puis la tira hors du fourreau 
si dist a trudans 
quil meist le poing ou la teste nue 
si la luy coupperoit 
Et quant celluy uit 
que faire luy conuenoit/ 
si mist la main dessus ung tronc et il frapa 
si la luy couppa au premier coup/ 
puis trudans retira son bras a luy 
et se pausma de langoisse 
quil auoit 
Et 
quant il reuint de pausmoisons/ 
Si dist au geyant/ 
Ha ha comment uous mauez grande cruaulte faicte/ 
qui mauez si mal atourne et sans forfait dieu me doint encore/ tant donner de uie 
que mon cueur en soit esclarce. 
lors se partit de leans si angoisseux 
comme nul plus 
Et le geyant demanda ses armez 
et on les lui aporta. 
Si leur dist 
que aller uuloit apres celluy/ 
qui telle honte luy auoit faicte 
Et que iamais ne finera/ tant 
quil en soyt uenge/ 
et ceulx de leans luy aporterent des armes bonnes et riches/ 
Et 
quant il fut tout arme au mieulx 
que il peult/ 
Si luy amenerent entre eulx ung destrier/ fort 
et eysnel 
qui grant estoit a desmesure/ 
si pendit a larson de sa celle une guisarme trenchant/ 
et une masue plombee/ 
et a son coste une bonne espee trenchant/ 
et bien trempee oultre mesure 
Apres quant il fut si durement arme/ 
si 
quil ne luy falloit riens il se partit en telle maniere de la montaigne/ 
et sen alla si tempestueusement/ 
et a si grant erre 
quil sembloit 
que ce fust fouldre 
et tempeste a le ueoir aller/ 
Et ainsi quil cheuauchoit/ il trouua en une chaucee deulx pauillons tendus 
Si les abatit a terre/ 
et dedens trouua ung cheualier et une damoiselle 
qui se dormoient en ung lit/ 
puis trait lespee/ 
et leur couppa a tous deux les testes/ 
et puis les pendit toutes deux a larcon de sa selle/ 
et les lia lune a lautre par les cheueulx/ 
atant sen partit 
et sen ala celle part 
quil scauoit 
que son escu deuoit estre/ 
Et quant il ne le trouua point/ 
Qui luy eust ueu les yeulx rouller/ 
et les dens estraindre/ 
et la teste hocher/ il eust este bien plain de grant hardiement 
qui nen eust eu paour a ce 
quil estoit noir et grant/ 
et entallente de mal faire. 
Lors trait lespee/ 
si commenca a detrancher tout ce 
quil trouuoit es pauillons 
Si luy aduint si bien a celle heure 
quil ne trouua ne homme ne femme/ a 
qui il peust mal faire de son corps/ 
Si se arresta ainsi 
comme ung lyon 
quant il a les biches occisez 
/Et enraigoit 
quil ne trouuoit a 
qui uendre son corps/ 
Car il ne sera uengie deuant 
quil aura trouue messire yuain 
qui ceste honte lui auoit faicte/ a luy et a ceulx de ce pays/ 
Lors se dreca celle part 
ou il cuidoit trouuer celluy 
Si sen ala ainsi forsene/ 
comment cellui 
que la rage chasse/ 
Si cheuaucha tant 
que la nuyt le surprint a lentree dune forest/ 
et il regarda enuiron soy/ 
pour scauoir 
se il pourroit ueoir 
ne borde ne lieu 
ou il peust hebergier pour la nuyt. 
Lors uit ung pauillon en une ualee assez loing de luy 
si tourna celle part son cheual 
ainsi comme se dyable le chassast/ 
et quant il fut la arriue Il se descendit 
et entra dedens/ 
et la trouua deux cheualiers et deux damoiselles 
qui mengoient sur lerbe uerde/ 
Et quant ilz le ueirent entrer/ 
Si le congneurent bien/ 
et cuidoient estre a mort liurez 
et il entra dedens 
sans leur dire mot/ 
ains laissa le cheual aler 
quelle part 
quil uoulut/ 
Car il auoit tallent de mengier/ 
Si se assist auec eulx/ 
mais il ny eut celuy si hardi 
qui a luy osast parler. 
Quant le geyant eut mengie/ 
si print son cheual 
et monta sus/ 
puis frapa au pauillon si durement 
que a terre le fist uoller dessus ceulx 
qui 
entour se seoient/ 
et puis tira lespee 
et occist les deux cheualiers 
et les deux damoiselles aussi aprez/ 
puis se commenca a rire du mal 
quil auoit fait/ incentinent se partit dillec 
et si estoit ia nuyt obscure/ 
et cheuauchoit deuers 
ou il cuidoit plus de gens trouuer pour les destruire/ 
si occist auant soy tout tant 
quil en pouoit trouuer tant cheualiers dames que damoiselles: 
si nauoit mercy de riens 
quil peust auant soy trouuer. 
Ains cheuaucha toute la nuyt en destruisant/ 
et tuant tous ceulx 
quil pouoit attaindre 
et quant il fut assez prez du iour 
si se endormit dessoubz une fontaine 
qui sourdoit en une uallee et monseigneur yuain 
qui cestoit parti des damoiselles 
qui lauoient retenu pour mengier auec elles/ 
si cheuaucha toute la nuyt 
et iusques au point du iour 
ou pou prez. 
Lors uit deuant lui une tour en ung hebergement moult riche/ 
si tourna celle part heberger/ 
et quant il eut frappe a luys 
si uint ung uarlet 
qui luy dist 
quil attendist tant 
quil eust demande congie a son seigneur. 
Lors uint a son seigneur 
si lui demanda 
se il pourroit ung cheualier hebergier 
Ouy fist il uoulentiers 
se ce nest le desloyal cheualier 
qui ce pays a mis a destructien. 
Par ma foy fist il a ung escu a gouttes de noir. 
Ha ha fist il cest le cheualier desloyal 
Lors print ses armes 
et ung sien filz auec lui qui estoit ieune cheualier 
Si commanda a ses uarletz 
quilz leur apretassent deux des meilleurs cheuaulx de lance 
qui fussent en son seiour. 
Puis parla a son filz en lennortant 
et disant 
quil se portast uaillant contre le desloyal cheualier 
qui les auoit mis en seruaige par sa mauuaistie et oultrecuidance 
Et que a leure estoit il temps 
et encores trop tard de monstrer au cheualier la faulte 
quil auoit faicte Dauoir despendu lescu de mauduit le geyant. 
Par quoy tout le pays en seroit gaste 
et destruit a iamais 
si prindrent tous deux leurs armes/ 
et leurs lances et glaiues/ 
et se misdrent en point 
comme pour entrer en la bataille. 
Puis aprez leurs furent amenez leurs cheuaulx bien bardez/ 
et acoutrez de toutes choses. 
Si monterent dessus 
en disant 
que auiourduy seront uengez les cheualiers dames et damoisells 
Et ganeralement tous ceulx du plat pays du faulx traistre cheualier/ 
qui telle honte leur a faicte/ et tel dommaige. 
Et messire yuain 
qui tousiours estoit hors la porte attendant la response du uarlet 
pour scauoir 
se il entreroit leans ou non/ 
Affin destre hebergie 
et riens ne scauoit des aprestes 
que le seigneur de la maison faisoit lui/ 
et son filz contre lui 
si attendit tant et si longuement 
que les autres fussent tous prestz de sortir sur lui 
qui ne sen doubtoit 
Et quant ilz furent armez lui 
et sen filz 
si fist aualler le pent 
puis dist le pere a messire yuain. Sire cheualier uoulez uous estre hebergie/ sire fist messire yuain. 
Ouy sil uous plaist. 
Et uous le serez fist il en telle maniere 
que ia ne uous en louerez. 
Car uous nen eschapperez iamais sans mort/ ou sans prisen 
pour ce que uous auez mis ce pays a mort/ 
et lors luy coururent sus les espees traictes/ 
et il se deffendit au mieulx 
quil peult comme celui 
qui assez cueuer auoit et hardement/ 
Si leur donna messire yuain de grans coups/ la 
ou il les pouoit attaindre/ 
Et sefforca tant et si uaillamment 
que plus les greuoit/ 
que ilz ne fasoient luy, 
si furent longuement. 
quil nen auoit de riens le pire/ 
Et tant 
que par force les fist reculer dessus le pont de lentree 
qui estoit situe desus de grans fossez/ 
Lors sabandonna messire yuain uers le pere pour ce 
que moult luy auoit fait grant ennuy/ 
si haulca lespee pour le frapper sur le heaulme/ 
et lautre 
qui uit le coup uenir lascha son frain 
pour ce qu il ne osoit le coup attendre/ 
et tira a luy sen cheual si durement 
quil cheit ou fossse luy et le cheual. 
Et messire yuain sen retourna uers le filz 
et luy laissa courre lespee 
si le frappa si durement 
quil le fist uoller a terre du cheual 
comme tout mort/ 
Et quant il se uit ainsi deliure de ceulx/ 
qui assailli lauoient/ 
Si en fut moult ioyeux/ 
Car assez estoit laz et trauaillie 
si sen tourna atant 
comme cellui 
qui assez en auoit fait/ 
si pensa: 
que ailleurs luy conuendroit querre hostel pour logier/ 
car si endroit auoit il failli/ 
si uint la nuyt en la maison de trois cheualiers/ 
mais oncques ny eut cellui 
qui le uoulsist heberger aincoiz luy. disoit chascun/ 
que a male heure peust il aler/ 
Car auec eulx ne logeroit en facon quelconque/ 
et quant messire yuain uit 
quil ne pouoit trouuer 
qui le hebergast/ 
Si se retraist pres dune forest/ 
Et quant il y fut/ 
si descendit pres dun pommier/ 
et osta le frain et la selle a son cheual 
Si le laissa aler pasturer la 
ou il uoullut/ 
puis osta son heaulme et son espee/ 
et mist tout dessus son escu, 
si mist sa bouche rassasier/ sur une petite fontaine/ 
et sendormit tout incontinent. 
Car il estoit laz et trauaillie de tant cheuaucher et combatre 
quil auoit fait le iour et la nuyt. 
Au matin 
quant il se esueilla 
si ouyt se luy fut aduiz ung grant bruit de cheuaulx 
et il regarda deuant luy 
puis uit uenir mauduit le geyant 
qui ne uenoit pas si bellement 
quil ne feist greigneur tempeste 
que douze autres cheuaulx en despecant auant lui tout le petit bois ainsi 
comme se ce fust ung dyable/ 
si aloit iurant et maugreant 
pour quoy il ne trouuoit cellui 
qui sen escu auoit abatu. 
Et 
quant messire yuain le uit uenir/ 
si congneut bien a la grandeur 
que cestoit cellui de 
qui len lui auoit compte. 
Si lui escria de loing 
pour ce quil ne uoulloit pas 
quil sen alast. Sire cheualier attendez moy ie suis cellui 
que uous querez/ 
mais le geyant ne lentendit mie 
car trop estoit ia eslongne de lui, 
car il sen alloit si grant erre 
quil sembloit moult bien dyable mieulx 
que homme et messire yuain 
qui ne le perdra 
se il peult uint a son cheual 
et monta dessus/ 
puis print son heaulme/ et son escu 
et sen alla aprez le geyant suyuant sa trace. 
Si a tant cheuauche 
quil uint a lentree dune forest. 
Lors uit deuant lui ung chastel bien seant 
que len appelloit le chastel du trespas/ 
et 
quant il uint celle part 
si uit iusques a quinze cheualiers tous armez 
qui tenoient leurs lances allongnies 
Si dist lun ueez la le desloyal le larron 
qui a ceulx de ce pays mis a destruction/ 
si lui coururent sus tous ensemble/ 
et le fraperent si durement 
quilz le porterent tout en ung ment a la terre/ 
si ont son cheual occiz 
et lui naure en deux lieux: 
si le prennent par force/ 
puis luy ostent le heaulme de la teste en disant qu ilz le occiront 
se il ne se tient pour oultre, 
mais il auoit si grant angoisse 
quil ne leur pouoit mot respondre 
si le firent desarmer/ 
et mettre en prison en disant 
que tant le garderout 
que mauduit le geyant uendra celle part 
si lui bailleront 
pour faire uengence de la honte 
quil lui a faicte. 
Et neust este 
quilz le uouloyent garder pour le geyaut ilz ne leussent pas fait mettre en prison/ 
mais leussent fait incentinent mourir de 
quel 
que mort uillaine pour eulx plus cruellement uenger de loultraige 
quilz disoient 
que messire, yuain leur auoit fait 
et mesment a tous ceulx du pays. 
Mais pour paour 
quilz auoient du geyant lui uoullurent il z bien garder prisonnier 
pour pacifier aucunement auec lui 
et lui refraindre lire et la raige 
que le geyant auoit auec eulx/ et tous ceulz du pays/ et 
quil se uengast totalement sur le cheualier 
qui tel desplaisir lui auoit fait 
Ainsi ont retenu messire yuain en prison au chastel du trespas/ 
si demoura leans deux iours sans auoir de nully confort. 
Au tiers iour le ala ueoir la dame de leans/ 
et parla a luy parmi une fenestre de fer 
qui ouuroit au iardin/ 
et luy demanda 
qui il estoit/ 
et comment il auoit a nom/ 
Et il dist 
quil estoit de la maison au roy artus/ 
et compaignon de la table ronde 
et auoit nom yuain 
et fut filz au roy urien 
qui tant estoit preudens 
Par dieu dist la dame 
donc me poise il 
que uous estes en prison. 
Car ie ne cuide mie 
que uous en yssiez sans mort 
car trop uous heent ceulx de ceans/ 
Et ceulx de ce pais/ 
Et il luy dist 
que ce poise luy/ 
et quil ne le pouoit amender, 
si regardera 
que ilz uouldront faire de luy/ 
et qu il estoit orendroit en leur mercy ce lui sembloit 
Et la damoiselle fluy dist Le roy urien/ uostre pere fist ia moult de biens a men pere le compte du trespas/ 
car au preudomme et a lui ne le pourroye ie mie rendre/ 
car mort est pieca/ 
Et pour ce uous prie ie 
que desoresmais ne uous esmayez de chose 
que len uous dye 
Car bien sachiez 
que ie ne souffreroye en nulle maniere 
que len uous feist honte de uostre corps/ 
aincoiz uous garentiroye/ 
se ie cuidoye 
quilz uous uoulsissent/ mal faire 
Et le cheualier la remercya humblement 
Car messire yuain auec ce 
quil auoit este fort naure des quinze cheualiers 
qui lauoient rencentre/ 
et fort blece encore auoit il autre chose 
qui plus le greuoit Cestoit la puanteur de la prison 
ou il estoit/ 
et aussi pour ce 
quil estoit tant hay de toutes les gens de ce pays la a loccasion de lescu mauduit le geyant 
quil auoit despendu 
quil auoit moult grant paour 
quilz ne le liurassent entre les mains dudit geyant 
pour le faire hydeusement mourir 
Combien que messire yuain ne demandoit autre chose fors dauoir trouue le dit geyant seul a seul en armes pour le combatre 
mais il craingnoit 
qu il ne lui fust liure tout desarme/ et sans glaiue. 
Mais nonobstant pour le reconfort 
que la dame lui donna fut ung peu plus a son aise 
Et reprint couraige 
combien 
quil lui ennuyoit tresfort de estre dedens celle prison si obscure 
Si laisse maintenant le compte a parler de lui 
et retourne a boort le cousin monseigneur Lancelot du lac 
que la damoiselle de galuoye ameine auec elle. 