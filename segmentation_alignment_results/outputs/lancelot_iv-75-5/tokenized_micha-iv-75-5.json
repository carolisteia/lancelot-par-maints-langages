["Or me dites, fet il, ", "se vos quenoissiez I. josne chevalier ", "qui est compaingnon de la Table Reonde ", "et a non Hestor des Mares. \u2014 ", "Si m\u2019aist Diex, fait Lanceloz, je le conois bien. \u2014 ", "Et", "que vos en samble? fait cil. ", "Voldra il ja riens ? \u2014", "Par Sainte Croiz, fait Lanceloz. je ne sai el monde chevalier de son aage ", "que je doutasse tant ", "com je feroie lui, ", "s\u2019il nos couvenoit aler dusqu\u2019a outrance, ", "car il est preuz et vistes et maniers", "et porroit soffrir merveille de l travail, ", "si com je cuit. \u2014", "Et savez vos, fait il, ", "qui il est? \u2014 ", "Si m\u2019ai\u0308st Diex, fait il, nenil, je nel connois ", "se de veue non, ", "mais tant vos di je bien ", "qu\u2019il est bons chevaliers ", "et preuz et plus pris sa chevalerie ", "que la mon signor Gauvain. \u2014 ", "Si m\u2019ai\u0308st Diex, fait li ostes, ", "par nature doit il estre bons chevaliers, ", "car ses peres fu I. des bons chevaliers dou monde, ", "ce fu li rois Ban de Benoye ", "qui l\u2019engendra. \u00bb ", "Lors se mervilla Lanceloz plus que devant ", "et dist : \u00ab ", "Biax ostes, vos avez mespris, par avanture l\u2019an vos a fait manc\u0327onge entandant. \u2014 En non Deu, fait il, je sai vraiement ", "que li rois Ban de Benoye ", "qui vos engendra engendra celui Hestor ", "que vos me dites, ", "et si vos dirai comment. \u2014 ", "Or me dites, fait Lanceloz, ", "quar vos me faites tout mervillier, \u2014 Il avint, fait li chevaliers, n\u2019a mie lonc tans, ", "quant li rois Uterpandragon fu morz ", "et l\u2019an vost couronner le roi Artu ", "qui lors ert jovenes enfe\u0301s, ", "que li baron ", "qui de Uterpandragon tenoient refurent mande\u0301 devant le roi Artu ", "et ", "por recevoir lor fiez de lui", "et por faire lui homage, ", "et tant que li rois Bans entre lui et le roi Boort de Gaunes son frere furent venu a la feste ", "et jurent une nuit en ce chastel ", "ou vos volsistes ersoir entrer. ", "A celui ", "tans en estoit sires li dus des Mares", "qui avoit une fille la plus bele ", "que l\u2019an seust en tout cest pai\u0308s. ", "Et quant li rois Bans la vit, ", "si la convoita tant por sa grant biaute\u0301 ", "que il l\u2019an fist mener en emble\u0301", "et jut a li ", "et engendra celui Hestor ", "dont je vos cont.", "Et quant li chevaliers ", "a cui vos alez combatre li ot donne\u0301 armes ", "por aler a la cort le roi Artu, ", "li desfendi il bien ", "qu\u2019il ne se feist connoistre a vos, ", "se sa prouesce ne li acontoit i ", "et il dist loiaument ", "que no feroit il. ", "Si me merveil ", "quant il est si preuz ", "com vos dites, ", "qu\u2019il ne s\u2019est piec\u0327a acointiez a vos, ", "car en ce qu\u2019il est vostre frere n\u2019avez vos nule honte. \u2014 ", "Si m\u2019ai\u0308st Diex, fait Lanceloz, honte n\u2019en ai je mie, ", "ainz an sui liez et joianz, ", "quant il est mes freres; ", "et Diex en soit aourez ", "quant vos le m\u2019avez dit,", "car jamais ne serai aise devant ", "que j\u2019en sache la verite\u0301; ", "et ja ", "si tost ne le tandrai ", "qu\u2019il li couvendra rendre raison ", "por", "quoi il s\u2019est tant celez envers moi. \u00bb ", "Tant ont ale\u0301 parlant", "qu\u2019il vindrent pres dou chastel ", "et li ostes dist a Lancelot : \u00ab Sire, atandez moi I. poi ici ", "tant que je reviengne a vos ", "et je vos di ", "que je ne demorrai mie. \u00bb ", "Et Lanceloz s\u2019areste ", "et cil s\u2019en vait grant aleure dusqu\u2019au chastel ", "et troeve le chevalier ", "qui gardoit l\u2019antree, ", "qui ert frere la mere Hestor. ", "Et li chevaliers ", "qui venoit grant oirre le salue ", "et cil li rent son salu ", "qui bien le connoissoit, ", "car il ert ses cousins germains. \u00ab Biaux cousins, fait li ostes, il couvient ", "que vos preingniez bon conseil de vos meesmes ", "et que vos ne soiez mie fel ne estouz, ", "car ici vient li mieldres chevaliers del monde ", "por soi combatre a vos ", "et por passer le pont a force; ", "et il est de si grant prouesce ", "que vos nel porriez mie legierement soffrir, ", "et", "por ce ving je c\u0327a ", "por dire vos ", "que vos i feissiez a lui la plus honorable pais ", "que vos porriez. \u2014 ", "Qui est il fait li chevaliers ", "qui garde le pont. \u2014 ", "C\u2019est mes sires Lanceloz del Lac. \u2014 Enon Dieu, fait il, ", "encontre lut ne me combatrai je ja, ", "se Diex plaist, ", "car je n\u2019i avroie ja honor ne plus qui li autre ", "qui encontre lui se sont combatu. ", "Et meesmement ", "se bien le cuidoie conquerre, ", "ne m\u2019i combatroie je mie, ", "si le devroie je leissier ", "por amor de Hestor mon neveu cui freres il est. ", "Mais itant me dites ", "quex armes il porte.\u00bb ", "Et il li devise ", "et il connoist maintenant ", "que ce est li chevaliers ", "qu\u2019il abati ersoir en l\u2019eve. \u00ab ", "Ha, biax cousins, ", "que est ce ", "que vos me dites ? Cuidiez vos donc ", "que ce soit Lanceloz ", "qui porte les blanches armes ? \u2014 ", "Oil, fait il, je le sai vraiement. \u2014 ", "En non Deu, non est, ", "ce ", "ne fu onques Lanceloz, cil ", "qui fu filz le roi ", "Ban ", "que l\u2019an tient a si bon chevalier, ", "car il vint ci ersoir tout tart ", "et jostai a lui ", "si que je l\u2019abati en ce fosse\u0301; ", "et se il fust li chevalier ", "de cui la renomee est si grant par toutes terres, je sai bien ", "qu\u2019il ne fust ja par moi chau\u0308z. ", "Mais il est aucun ribauz, aucun failliz de cuer ", "qui vait en guise del bon chevalier ", "et se fait apeler par le non del prodome, ", "si", "qu\u2019il est honourez par tout ", "ou il est conneuz. \u00bb ", "Quant li ostes ot ceste parole, ", "si est si esbahiz ", "qu\u2019il ne set ", "que dire; ", "et li autres li demande ", "quel cheveleure il a. \u2014 ", "Par foi, fait il, il n\u2019a nul chevel, ", "car il a este\u0301 tousez de nouvel. \u2014 En non Deu, fait cil del pont, ", "dont sai je bien ", "que ce n\u2019est mie Lanceloz, ", "car il a le plus bel chief soret et crespe ", "que nus hons veist onques. ", "Et laissiez le, fait il, venir. seurement celui ", "qui Lancelot se fait apeler, ", "car", "se je ne li fas sa sele widier, je ne quier jamais porter armes. \u00bb ", "Lors revient li ostes a Lancelot ", "et dist: \u00ab Sire, a joster vos couvient, ", "car autrement n\u2019i passerez vos mie. \u2014", "Ne je ne quier \u00bb, fai\u0302t il. ", "Et il aloingne le glaive", "et met l\u2019escu devant le piz ", "et lait le cheval corre au chevalier del pont ", "et cil a lui; ", "si s\u2019antrefierent si durement ", "qu\u2019il font les glaives voler em pieces; il s\u2019entrehurtent des cors et des escuz si durement ", "qu\u2019il n\u2019i a celui ", "qui toz ne soit estonnez.", "Mais si i bien st tiennent ", "que li uns ne li autres n\u2019est chan\u0302z ", "et Lanceloz met la main a l\u2019espee ", "et li voloit corre sus, ", "quant il li dist : \u00ab ", "Biax sire, atandez vos, encor jostera chascuns d\u2019unne lance ou de Il. ", "tant que li uns chiee. \u00bb ", "Et il dist ", "que ce velt il bien. ", "Et lors li baille li chevaliers une lance ", "et il la prant ", "et il laissent corre li uns a l\u2019autre ", "et s\u2019antrefierent es granz aleures des chevax si durement ", "que li escu percent et fandent. ", "Et li chevaliers del pont brise sa lance empre\u0301s le poing ", "et Lanceloz le fiert si durement a ce qu\u2019il l\u2019ataint bas ", "qu\u2019il porte lui ", "et le cheval el fosse\u0301 en cel leu meismes ", "ou il avoit Lancelot abatu ; ", "et s\u2019i\u0302l n\u2019eust aide, noiez i fust a ce ", "qu\u2019il i ot plante\u0301 de eve. ", "Et Lanceloz atant tout belement ", "tant que l\u2019an ait celui traist del fosse\u0301 ", "et li demande ", "s\u2019i\u0302l en voldra plus fere, ", "et il dist: \u00ab ", "Ha, sire, ", "por Deu merci, ", "certes je ne cuidoie pas ", "que ce fussiez vos ", "et veez ci m\u2019espee, ", "car je me rant a vos ", "et me met del tout en vostre menaie. \u00bb ", "Et Lanceloz le prant ", "et le fait monter derrier lui", "et s\u2019en est entrez el chastel, ", "car il voldra savoir, ", "s\u2019il puet estre, la verite\u0301 de lui et d\u2019Estor. ", "Quant il vint au mestre palais, ", "si descent li chevaliers ", "et dist a la dame de laienz : \u00ab Bele sulcler, je vos amaing mon signor Lancelot, le mieldre chevalier del monde ", "qui est frere Hestor vostre fil. ", "Or li faites tel joie ", "com vos devez. \u00bb ", "Ele le fait descendre et desarmer;", "et quant ele le vit a descouvert, ", "si li sambla ", "qu\u2019ele veist le roi Ban de Benoyc, ", "car il n\u2019a home el monde, ", "s\u2019il eust veu le roi Ban et puis Lancelot, ", "qu\u2019il ne deist ", "qu\u2019il fust ses filz. ", "Et quant ele voit celut ", "qu\u2019ele ot tant desirre\u0301,", "si li baise la bouche et les ieuz ", "et plore de joie et de pitie\u0301 ", "et l\u2019enmoinne en son maistre palais ", "et li dist tout em plourant: \u00ab ", "Certes, sire, ne! me merveil je mie se vos estes bons chevaliers et preuz. ", "car vos estes filz au millor chevalier ", "que je onques veisse de son aage, ", "ce fu li rois Bans de Benoi\u0308c.\u00bb ", "Lors s\u2019asiet sus l\u2019erbe vert ", "dont la sale estoit jonchie : ", "si parolent ensemble ", "et il li prient por Deu ", "qu\u2019ele li die verite\u0301 de lui et d\u2019Estor, \u00ab ", "car l\u2019an m\u2019a fait antandant, fait il, ", "qu\u2019il est mes freres ", "et s\u2019il est voirs, je n\u2019oi onques si grant joie ", "com je avroie de ceste chose. \u2014", "Si m\u2019ai\u0308st Diex, fait ele, il est vostre freres, ", "car li rois Ban de Benoyc l\u2019engendra. \u00bb ", "Et lors li conte conment ", "et li dist tout ce ", "que ses ostes li avoit dit ", "et en tele maniere, ", "tant qu\u2019il set vraiement ", "que ce est voirs. \u00ab ", "Et encor, sire, fait ele, ", "vos en mousterrai je tel chose ", "que vos connoistroiz bien. \u00bb ", "Lors vait en sa chambre et desferme J. suen escrin", "et en trest fors I. sien annel d\u2019or a J. safir ou il avoit entaillie\u0301 II. serpentiax ; ", "si vient a Lancelot et li dist : \u00ab Sire, veez vos ", "que je tieng? \u2014 Dame, ou\u0308l. fait il. \u2014 ", "Si m\u2019arst Diex, fait ele, li rois Bans le me donna, ", "quant il parti de cest pai\u0308s ", "et me dist ", "que la roine vostre mere li donna ", "et que ele en avoit I. de tel fac\u0327on. ", "Et je sai bien ", "qu\u2019il me dist voir, ", "car il n\u2019a mie granment ", "que je chevauchai par mi Gaule ", "por parler a I. mien oncle ", "qui est conseillier le roi Claudas ", "et tant", "que mes chemins me mena au Roial Moustier ", "ou vostre peres gist.", "S. i demourai l. nuit ", "et trouvai illuec vostre mere, la millor dame ", "qui soit el siecle et la plus sainte, ", "si me fis connoistre a li ", "et qui je estoie et de quel pai\u0308s; ", "et ele me demanda molt de vos ", "et je l\u2019an dis ce ", "que je avoie oi dire ", "sanz i ce ", "que je ne vos avoie onques veu ", "et li dis ", "que vos estiez li mieudres chevaliers del monde. Je avoie cest anel an mon doi, ", "si le vit par", "aventure; ele me demanda ", "qui le m\u2019avoit donne\u0301 ", "et je li voil celer; ", "quant ele? le me dist ", "qu\u2019ele savoit bien ", "de qui je l\u2019avoie eu, ", "si me monstra maintenant le suen de son doi ", "qui ert de cele fac\u0327on meismes : ", "et par ce connois je bien", "que vostre peres m\u2019avoit dit verite\u0301. \u00bb ", "De ceste chose fu Lanceloz moult liez et moult joianz plus ", "que qui li donnast la millor cite\u0301 ", "que li rois avoit. ", "Cele nuit furent cil de laienz moult lie\u0301 ", "et firent moult grant joie ", "et moult furent lie\u0301 de la venue Lancelot ", "et moult estoit la dame engrant de demander ", "conment Hestor ses filz le faisoit, ", "car ja avoit passe\u0301 Il. anz ", "qu\u2019ele ne l\u2019avoit veu ; ", "et Lanceloz dist ", "qu\u2019il n\u2019avoit mie Il. mois ", "qu\u2019il le vit sain et haitie\u0301. ", "Apre\u0301s vespres firent mestre les tables et mangierent a joie et a leesce ", "et quant la nuit fu venue, si firent. I, lit a Lancelot si bel et si riche com a tel home avenoit; ", "si le couchierent ", "et il s\u2019endormi maintenant et ne s\u2019esveilla dusques au matin ", "qu\u2019il fu jorz. ", "Et se vesti Lanceloz", "et apareilla ", "et oi\u0308 messe en une chapele de laienz. ", "Et quant il revint el palais, ", "si troeve les tables mises, ", "car il voloient", "qu\u2019il manjast ainz ", "qu\u2019il s\u2019am partist; ", "et il s\u2019asieent erranment. ", "Et quant il orent mangie\u0301 tout par loisir, ", "si se drec\u0327a Lanceloz ", "et demanda ses armes, \u00ab ", "Ha, sire, ", "por Deu, ", "se il puet estre, remanez encor cest jor seulement. \u00bb ", "Et il dist ", "que ce ne puet estre, ", "car il a trop a faire. ", "Et quant il est armez", "et montez el cheval, ", "si se part de laienz et la damoisele chevaucha delez lui ", "et li prie por Dieu ", "qu\u2019il se praingne garde d\u2019Estor son frere; ", "si dist ", "que se Diex li donnoit trouver, il ne se partiroit mais a piece de lui, ", "se il pooit. ", "Et", "quant il l\u2019orent i grant piece convoie\u0301, ", "si les fait arester et dist ", "qu\u2019il n\u2019iront plus avec lui ", "et les conmande touz a Deu.", "Et quant la dame voit ", "qu\u2019il s\u2019en vet, ", "si li dist tout em plorant: \u00ab ", "Biaux douz sire, ", "por Deu et por l\u2019ame vostre bon pere, pensez d\u2019Estor mon fil et vostre frere. \u00bb ", "Et il dist ", "que si fera il, aseur an soit. ", "Atant s\u2019an torne la dame molt dolente de Lancelot, ", "que plus ne sejorne o lui, ", "et il chevauche touz seus liez et dolanz, dolanz por Lyonnel ", "dont il ne set nouveles et liez por Hestor ", "qu\u2019il cuide par tans trover.", "Et li chauz fu levez granz et mervilleus, ", "si li anuia a chevauchier ", "et il oste son hiaume ", "qui molt li grevoit, ", "ce li estoit avis, ", "et le baille a J. escuier ", "qu\u2019il ot trove\u0301 el chemin. ", "Si erra en tel manniere ", "dusqu\u2019a none ", "qu\u2019il entra en I. forest vielle et ancienjalne. Il voit a l\u2019antree une chapele ", "ou il avoit I. hermite molt prodome, ", "et tout entor la chapele avoit a I. cimetire et a l\u2019entree I. croiz et l. grant perron de marbre. Il esgarde sor le perron lestres vermeilles ", "qui disoient: ", "Os tu, chevaliers erranz ", "qui ceste part viens ", "por aventure trover, ", "se tu ne vels morir, ", "n\u2019entrer mie en ceste forest, ", "car tu n\u2019am porroies eschaper sanz mort ou sanz honte. \u00bb Li escuiers lut cels lestres et dist a Lancelot:; \u00ab Sire, entandez vos bien ce ", "que cels lestres vuelent dire ? \u2014 ", "Oil, fait il. \u2014 ", "Dont sai je bien. fait cil, ", "que vos n\u2019iroiz en avant, ", "car cil bries le desfant. \u2014 ", "Et tu, ", "ou iras ? fait Lanceloz. \u2014 Sire, dusqu\u2019a , chastel ", "qui est outre ceste forest. \u2014 ", "Dont iras tu par cest chemin, fait Lanceloz, ", "car il n\u2019i a autre voie. \u2014 Voire, fait il, ", "car il le me covient a faire. \u2014 ", "Or va seurement, fait Lanceloz, ", "car je te suirai. \u2014 ", "Ha, sire, ", "por Deu, fait li vallez, ", "n\u2019i venez mie, ", "car certes ce seroit trop aperte folie ! ", "Dont ne veez vos ", "que cels lestres dient ? \u2014 ", "Por cels lestres, fait Lanceloz, ", "ne plus ne mains, ", "car je ne lairoie en nule maniere ", "que je n\u2019i alasse. \u00bb ", "Lors resgarde vers destre", "et voit l\u2019ermite ", "qui avoit ouvert l\u2019uis de sa chapele, ", "qui voloit chanter vespres. Il vait cele part, ", "si le salue ", "et li prodom li rant son salu ", "et li demande ", "qui il est ", "et il dist ", "qu\u2019il est chevaliers erranz. \u00ab ", "Et que alez vos querant? \u00bb, fait il. ", "Et il dist ", "qu\u2019il vait querant J. suen cousin ", "qui a non Lyonnel.\u00ab ", "Et comment avez vos non ? fait li hermites. \u2014 Sire, l\u2019an m\u2019apele Lanceloz del Lac. \u2014 En non Dieu, fait il, de vos ai je oi parler autre foiz. Vos estes li mieldres chevaliers del monde a tesmoing de maintes genz: ", "si seroit granz domages, ", "se vos vos metiez en leu ", "dont vos ne poissiez issir,", "car trop de gent i perdroient ", "et por ce vos lo je", "que vos retorniez tout le chemin ", "que vos estes venuz, ", "car en la voie de ceste forest ne voi je en nule manniere ", "que vos en issisiez a : ", "car puis Il. anz an an c\u0327a i sont bien Il. cens chevalier entre\u0301 ", "qui tuit me creanterent au departir ", "que, se Diex lor donnoit eschaper de mort, ", "qu\u2019il revandroient ci raconter ce ", "qu\u2019il trouveroient ", "ne onques puis nus ", "n\u2019an revint, ", "et por ce sai je bien ", "qu\u2019il sont tuit mort. ", "Por ce vos di je bien, sire, ", "que vos estes orandroit comme pilers de chevalerie, si vos di ", "que vos n\u2019i entrez ", "car je sai bien ", "que ja n\u2019en istrez. \u2014 ", "Or me dites, fait Lanceloz, de cels lestres ", "qui la sont ", "et certes savez vos ", "qui les fist. \u2014 ", "Certes, fait il, nenil. \u2014 ", "Et i ont eles longuement este\u0301 ? \u2014 ", "Ofl, fait li prodom, plus de. VI. anz. \u2014 ", "Or vos comment a Dieu, fait Lanceloz, ", "quar trop ai demore\u0301 ici. \u2014 ", "Et ne feroiz vos mie, fait li prodom, ", "ce ", "que je vos di, ", "que vos lessiez la voie de la forest ? \u2014 ", "Nenil voir, fait Lanceloz. Ja por chose ", "que g\u2019i voie ne la lairai a passer, ", "quar trop seroit grant recreandise, ", "se ja avoie paor, ", "devant que je veisse le porquoi \u2014 ", "Or vos dirai, fait li hermites, ", "que vos i eroiz, ", "puis qu\u2019il est ainsi ", "que vos ne retornerez mie. Remanez huimais ceanz, ", "por ce qu\u2019il est pres de nuit, ", "et c\u2019est li mielz", "que g\u2019i voie a vostre oes, ", "car se vos orandroit vos metez en ceste forest ", "qui est grant et espesse, il vos anuitera par aventure ", "avant que vos soiez II. liues ale\u0301 : ", "si vos couvendra gesir souz l. arbre ou a la terre nue?, ", "si n\u2019avrez que mangier ne voz chevax. ", "Mais ceanz gerrez vos a aise ", "et avrez a mengier et vostre cheval fain et avainne, ", "et li vallez sera a repos, ", "dont il n\u2019avroit mais hui point. \u2014 ", "Puis qu\u2019il vos plaist, fait Lanceloz, ", "que je remaingne, je remaindrai, ", "et si est il J. poi trop tost. \u00bb ", "Lors descent ", "et cil li tient l\u2019estrier", "et li dist ", "qu\u2019il remaingne huimais o lui, \u00ab ", "et je te di loiaument, fait il, ", "que je te ferai compaingnie demain a trespasser la forest. \u00bb ", "Et cil remaint ", "qui voit bien ", "qu\u2019il ne porroit pas mielz faire. ", "Cele nuit fu Lanceloz serviz et aaisiez de quanque li prodom i pot, ", "car il anvoia? son clerc pres d\u2019iluec a J. chastel ", "por achater poison, ", "si come au jor del vandredi; ", "si mangierent a grant plante\u0301. ", "Apre\u0301s souper demanda Lanceloz au prodome ", "conment la forest avoit non. \u00ab Sire, fait il, la gent de cest pai\u0308s l'apelent la Forest Perdue, ", "car il n\u2019i a nul qui de l\u2019estre de laienz puisse savoir, ", "ainz est si perdu ", "quanqu\u2019il i entre ", "que l\u2019an n\u2019an set plus ne vent ne voie. \u2014 ", "Par foi, fait Lanceloz, ce est merveille ", "que nus n\u2019an revient, il m\u2019est avis ", "que ce est la Voie sanz Retor ", "et ja Diex ne m\u2019ai\u0308st ", "se je le laissoie por riens ", "que je n\u2019i alasse ", "et que je ne sache ", "ou il remaingnent tuit. \u2014 ", "Or vos en consaut Diex, fait li prodom, ", "car si m\u2019ai\u0308st Diex onques mes nus n\u2019i ala", "dont je eusse si grant paor ", "com j\u2019ai de vos. \u00bb ", "Cele nuit fu Lanceloz au plus a aise ", "que li prodons pot et au matin, ", "quant il fu levez, li chanta la messe del Saint Esperit, ", "puis s\u2019arma, ", "et quant il fu armez, ", "si conmande le prodome a Dieu. ", "Et quant il l\u2019an voit aler, ", "si prie a Nostre Seingnor ", "que le ramaint a sauvete\u0301. ", "Et il se met en la forest et li escuiers avec li, ", "et Lanceloz li demanda ", "a cui il est. \u00ab Au roi Pelle\u0301s de la Terre Forainne ", "qui l\u2019anvoie au duc d\u2019Oc en message. \u00bb ", "Einsinc ont chevauchie\u0301 dusqu\u2019apre\u0301s prime par mi l\u2019ombre del bois ", "tant qu\u2019il encontrent L. damoisele. ", "qui portoit I. brachet entre ses braz. ", "Et Lanceloz avoit oste\u0301 son hiaume por le chaut ", "qui ert levez, ", "si avoit son viaire descouvert; il salue la damoisele, ", "quant il l\u2019aproche, ", "et ele ne dist mot, ", "ainz le resgarde,", "quar tant li sambe biaux ", "qu\u2019ele an devient toute esbahie, ", "si s\u2019areste", "por lui mielz veoir ", "et il s\u2019an merveille ", "por quoi ele le resgarde einsi, ", "si li dist: \u00ab Damoisele, ", "que vos en samble? \u2014", "Certes, sire, fait ele, il me samble ", "que ce est granz domages", "quant I. ", "si biaux cors d\u2019ome vait a sa mort et a sa honte: ", "si m\u2019est? avis ", "que molt en fait Diex a blasmer,", "quant il ceste part vos a conduit, ", "car em plus perilleux leu ne poissiez vos pas aler. \u2014 ", "Or ne vos esmaiez, fait il, damoisele, touz li maux ", "que vos pensez ne nos avandra Diex l\u2019otroit, fait ele, ", "car si Paej se Deu plest. m\u2019ai\u0308st Diex, je le voldroie bien. \u00bb ", "Si s\u2019em part atant li uns de l\u2019autre. ", "Quant il sont J. poi esloingnie\u0301, ", "si dist li vallez a Lancelot: \u00ab Sire, por Deu, ", "car creez conseil ", "et aiez pitie\u0301 de vos meesmes et retornez. N\u2019avez vos oi ", "que cele damoisele ", "qui onques mes ne vos vit est couroucie de vos ", "et a vos a dit ", "que vos alez a mort ? Malement em pesera or a cels ", "qui vos connoissent, ", "quant a cels ", "qui onques mais ne vos virent em poise. ", "Por Deu, retornez ", "tant com vos en avez le loisir, ", "et je por l\u2019amor de vos retornerai ", "por vos faire compaingnie ", "tant que vos soiez fors de la forest.\u00bb ", "Et il dist ", "qu\u2019il nel feroit en nule manniere, ", "mes test s\u2019an ; ", "et il dist ", "qu\u2019il n\u2019em parlera jamais, ", "puis que ses cuers i est atornez. ", "Si ont tant ale\u0301 ", "qu\u2019il vindrent en J. molt bele praerie devant J. tor ou il avoit tandu dusqu\u2019a XXX. pavillons les plus biax et les plus riches ", "que Lanceloz eust onques mes veu a son esciant. ", "An mi les pavillons avoit III. granz pins parcreuz ", "et estoit li uns contre l\u2019autre autresi ", "comme a la reonde, ", "et en mi leu avoit une chaiere d\u2019yvoire couverte d\u2019un vermeil samit ", "et desus le samit avoit J. couronne d\u2019or granz et pesanz. ", "Tout entor les pins avoit chevaliers et dames, ", "si estoient li un des chevalier arme\u0301 et li autre desarme\u0301", "et queroloient tiex i avoit, les hiaumes laciez, ", "ausi com se ce fust fermaille, ", "et tiex i avoit ", "qui queroloient en cotes ", "et en mantiaux ", "et tenoient damoiseles par les mains ", "et tiex en avoit i", "qui ne tenoient ne dames ne damoiseles, ", "ainz tenoient chevaliers par ses mains ", "dont il i avoit assez plus que de damoiseles. ", "Et quant Lanceloz vint cele part ", "et il vit les queroles ", "dont li pin estoient avironne\u0301, ", "si s\u2019en merveille molt ", "et toutes voies dist au vallet: \u00ab ", "Molt a ci bele compaingnie ", "et ranvoisie gent ! Il ne monstrent mie ", "que l\u2019an ne puist par ceste forest aler seurement et dahaiz aie, ", "se je ne vois savoir ", "de quoi il font si grant feste. \u00bb ", "Lors se fiert es pavillons ", "et si tost com il a le premier encontre\u0301, ", "si li mue li sans ", "et li change li talanz: ", "car s\u2019il devant n\u2019avoit i talant fors de chevalerie et d\u2019assaut et de meslees comancier, ", "or est ses voloirs a ce menez ", "qu\u2019il n\u2019a talant fors de queroler; ", "si oublie sa dame et ses compaingnons ", "et soi meesmes en tel manniere ", "qu\u2019il ne l\u2019an souvient", "mais, ", "ainz descent de son cheval ", "et le baille a garder au vallet, ", "si giete sa lance et son escu a terre ", "et s\u2019en vait a la querole toz armez, le hiaume lacie\u0301, ", "et se prent a la premiere damoisele ", "qu\u2019il encontre. ", "Et lors conmance a chanter et a ferir del pie\u0301 ausi conme li autre, ", "si s\u2019anvoise ", "et joue assez plus ", "qu\u2019il n\u2019avoit onques mes fet et tant ", "que li vallez meesmes le resgarda ", "et le tient por fol. ", "Et il chantoient une chanc\u0327on ", "qui estoit faite de la roine Genievre ", "et il chantoient en escotois ", "si que li vallez n\u2019antandoit mie bien ", "qu\u2019il disoient ", "et neporquant", "tant en savoit ", "que li sans de la parole estoit tex : \u00ab Voirement avons nos la plus bele roine des autres. \u00bb ", "Quant li vallez a grant piece atandu illuec. ", "si li anuie molt ce", "qu\u2019il demore tant, ", "car il pert, ", "ce li ert avis, sa jornee. Il vient a Lancelot ", "et le prant par le pan del haubert", "et li dist : \u00ab Sire, venez vos an ", "car vos demorez trop.\u00bb ", "Et il respont touz iriez de ce ", "qu\u2019il l\u2019araisonne : \u00ab Fui de ci, laisse moi, ", "car a je ne me remouvrai de ci ", "por toi ne por autre. \u00bb ", "Et quant il oit ", "qu\u2019il ne se remuera, ", "si li est avis ", "qu\u2019il soit courouciez ", "por ce", "qu\u2019il l\u2019a trop tost apele\u0301 ; ", "si se retraist arriere\" et atant encore l. ", "poi ", "por savoir ", "s\u2019il se remuera; ", "et il n\u2019an fait nul samblant. ", "Et cil demore dusqu\u2019a none, ", "et quant il voit ", "que li solauz est ja tornez, ", "e ", "si se tient por fol de ce ", "qu\u2019il a tant atandu. ", "Lors revient a lui ", "et le rapele une autre foiz ", "et dist ", "qu\u2019il s\u2019en viengne. ", "Et cil qui il i ne souvient fors de jouer et de queroler li respont: \u00ab Voirement fait il bon maintenir amors \u00bb ", "et c\u2019estoit la chanc\u0327on ", "qu\u2019il disoient. ", "Lors s\u2019aperc\u0327oit li vallez ", "qu\u2019il est deceuz ", "et engingniez par la querole; ", "si commance a faire le greingnor duel del monde et maudit l\u2019eure ", "qu\u2019il vindrent cele part, ", "quant li mieldres chevaliers des bons i est pris par folie et par anchantement : ", "si em plore et en fait grant duel. ", "Et quant il voit ", "qu\u2019il n\u2019i porra plus panre, ", "si entre en son chemin ", "et erre grant aleure ", "et laisse Lancelot a la querole. ", "Mais atant laisse ore li contes a parler de l\u2019un et de l\u2019autre ", "et retorne a parler de mon signor Yvain, ", "car grant piece ", "s\u2019an est teuz. ", "Or dit li contes ", "que", "quant mes sire Yvain ot sejorne\u0301 XV. jorz en l\u2019ermitage, ", "qu\u2019il fu sains et gariz de la plaie ", "qu\u2019il avoit eue. ", "Lors se parti de laienz liez et joieus ", "et conmanda les freres a Deu et erra toute jour sanz aventure trover ", "qui a conter face et l\u2019andemain ausi ; ", "et par tout la ", "ou il venoit demandoit nouveles de Lancelot, ", "mais onques ne trouva en tote la semainne ", "qui nouveles li an deist. ", "Si erra en tel manniere X. jorz ", "et tant qu\u2019il li avint par un lundi matin ", "qu\u2019il encontra J. nain ", "qui chevauchoit un roncin troteor ", "et aloit molt grant duel faisant. ", "Et mes sire Yvain li demande ", "s\u2019il set nouveles d\u2019un chevalier ", "qu\u2019il vet querant. ", "Et li nains s\u2019areste ", "et li demande ", "qui li chevaliers est ", "et il dist ", "que ce est mes sire a Lanceloz. del Lac. ", "\u00abe En non Dieu, fait li nains, ", "de Lancelot vos dirai je bien nouveles,", "se vos tant voliez faire ", "por moi ", "que I. brachet me feissiez randre ", "que une damoisele m\u2019a orandroit tolu a force. \u00bb ", "Et il dist, ", "se il la damoile li monstre, il li randra le brachet, aseur soit il. ", "Et cil li creante loiaument ", "que il tex nouveles li dira ", "par quoi il devra estre bien creuz. \u00ab ", "Or me moinne donc, fait mes sire Yvain la ", "ou la damoisele est ", "dont tu te plainz ", "et je te creant leaument ", "que je ferai mon pooir de randre le toi. \u00bb ", "Et cil dist ", "qu\u2019il ne demande plus, ", "si s\u2019an torne tout le chemin ", "qu\u2019il estoit venu grant oirre", "et mes sire Vvain le siut ade\u0301s. ", "Tant ont ale\u0301 ", "qu\u2019il viennent a l\u2019avaler d\u2019un tertre ", "et lors voient devant aux I. chevalier tout arme\u0301 et I. damoisele avec lui. \u00ab Sire, fait li nains a mon signor Yvain, veez la damoisele ", "qui mon brachet emporte ", "qu\u2019ele me toli par la seurte\u0301 del chevalier ", "qui est avec li. \u2014 ", "Or va donc, fait mes sire Vvain, ", "si li oste des mains maugre\u0301 suen, ", "et se li chevaliers em parole, moi ne chaut ", "et ne doute riens, ", "que se li chevaliers se velt prandre a toi, je te garantirai. \u00bb ", "Et li nains en est molt liez: ", "si vient a la damoisele ", "et li oste le brachet des mains si felonnessement", "qu\u2019a poi qu\u2019il ne l\u2019a jus abatue del cheval. ", "Et quant cele voit ", "qu\u2019il l\u2019amporte. ", "si vient apre\u0301s por lui tolir et mes sires Yvain li dist: \u00ab Damoisele, ne le touchiez, ", "car il est en mon conduit ", "et laissiez le brachet, ", "car il est suens, ", "si le doit mielz avoir ", "que vos ne devez, ", "car en la soue chose n\u2019avez vos droit outre son gre\u0301. \u00bb ", "Lors saut avant li chevaliers", "qui la damoisele conduisoit ", "et vait tolir au nain le brachet et mes sire Yvain li dist : \u00ab Traiez vos arriere. sire vassaux,", "car je ne sofferroie mie ", "que vos an lui meissiez main. \u2014", "Non ? fait il. ", "Par Sainte Croiz mar le deistes! ", "Or vos gardez de moi, ", "car vos estes venuz a la bataille. \u00bb ", "Et il respont ", "que de ce ne li chaut. ", "Lors s\u2019esloingnent li un de l\u2019autre ", "et mestent lor escuz devant lor piz ", "et esloingnent les glaives ", "et laissent corre les chevax forz et isniax ", "et s\u2019antrefierent si durement ", "qu\u2019il en font voler les esclaz. Il s\u2019antrehurtent des cors et des escuz, ", "si qu\u2019il n\u2019i a celui ", "qui i n\u2019ait le cerveil tourble\u0301 en la teste, ", "si s\u2019entrebatent a la terre par desus les croupes as chevax, ", "si estordi ", "qu\u2019il ne sevent d\u2019aux panre conseil. Il resaillent em piez au plus tost ", "qu\u2019il en ont le pooir et traient les espees tranchanz ", "et s\u2019antrefierent granz cox sor les escuz et sor les hiaumes ", "et s\u2019entreblescent ", "quanqu\u2019il pueent ", "et se font voler le sanc vermeil des chars des espees. Sidure tant li premiers assauz ", "qu\u2019il n\u2019i a celui ", "qui assez ne soit las et travilliez. ", "Et mes sire Yvain est tex atornez ", "qu\u2019il n\u2019an cuide mie eschaper sanz mort,", "car il a tex VII. plaies ", "dont la mendre est assez perilleuse", "et il troeve celui ", "a cui il se combat si fort et si seur ", "qu\u2019il ne cuide mie ", "que en tex. VIl. chevaliers eust tant de force et de prouesce ", "com il a en lui et bien connoist ", "qu\u2019il est em peril de mort et en avanture d\u2019estre menez a outrance, ", "se il ne fait ", "qu\u2019il ait pais entr\u2019els Il.", "Et il se furent traist arrieres ", "por repanre lor alainnes, ", "car a merveilles longuement avoit dure\u0301 lor premiers asauz; ", "si resgardoit li chevaliers s\u2019espee,", "car toute estoit rouge del sans mon signor Yvain ", "et la tersoit del pan de son haubert. ", "Et mes sire Vvain l\u2019araisonne premierement, ", "si li dist: \u00ab Sire chevaliers. ", "tant nos somes combatu moi et vos", "qu\u2019il n\u2019i a celui ", "qui bien ne se soit essaiez li uns contre l\u2019autre ", "et vos savez bien ", "que de ceste querele est li droiz miens ", "et li torz vostres: ", "et ", "por ce me samble il", "que ceste bataille deussiez laissier, ", "ainz que pis vos an venist, ", "car d\u2019aler contre droit ", "ne vos puet venir ", "se domages non. \u00bb ", "Et il dist ", "que de la bataille laissier n\u2019est il mie encore conseilliez ne ne sera tant ", "com il puisse tenir s\u2019espee. \u00ab ", "Par mon chief, fait mes sire Yvain, ", "dont somes nos au recommancier, ", "que mon droit desfandrai je dusqu\u2019a la mort; ", "mais anc\u0327ois ", "que nos en fac\u0327ons plus, vos pri je par cortoisie ", "que vos me diez vostre non,", "et puis face chascuns a son pooir ", "de l\u2019onor avoir. \u2014 ", "Certes. fait li chevaliers, ", "vos me samblez si prodome ", "que je ne vos celerai mie ce ", "que vos me demandez. Je aia non Boort li Essilliez et sui cousins mon signor Lancelot del Lac. \u00bb ", "Quant mes sire Yvain l\u2019antant, ", "si a trop grant joie. ", "Lors gete s\u2019espee a terre ", "et oste son escu de son col ", "et dist a Boort : \u00ab ", "Ha, sire, je vos quit ceste bataille, ", "puis que vos estes cousins mon signor Lancelot del Lac ", "et je me tieng por outre\u0301, ", "si vos pri ", "que vos me pardoingniez ce ", "que je me sui a vos combatuz \u00bb \u2014Sire,fait Boorz, ", "qui estes vos ", "qui me faites tele honor de ce ", "dont je n\u2019ai droit ", "que vos vos tenez por outre\u0301 ", "et si ne l\u2019estes mie ?\u00bb ", "Et il se nome, ", "et quant Boorz entant ", "que ce est mes sire Yvain, ", "si li velt s\u2019espee randre, ", "mais il ne la volt panre en nule manniere, ", "quar molt estoit cortois, ", "et dist ", "que ceste honor ne li avandra, ", "car il n\u2019est mie raison, \u00bb ", "ainz la devez avoir par raison, biaux sire, ", "car vos m\u2019avez mene\u0301 dusqu\u2019a outrance. \u00bb ", "Lors deslacent lor hiaumes ", "et s\u2019antrefont molt grant joie conme eil ", "qui molt s\u2019entramoient,", "si s\u2019asient sor l\u2019erbe vert ", "et resgarde li uns l\u2019autre ses plaies;", "si demande mes sire Vvain i noveles de Lancelot ", "et il les conte teles ", "com il les set ", "et dist ", "qu\u2019il le laissa malade molt durement, ", "se li conte ", "conment il fu anvenisme\u0301s ", "et par quele achoison. \u00ab ", "En non Dieu, fait mes sire Yvain, nos cuidons a", "cort qu\u2019il soit mort, ", "car la roine le nos avoit fait antandant", "et ", "por savoir en la verite\u0301, somes nos meu de cort dusqu\u2019a X. chevaliers de la Table Reonde ", "et avons jure\u0301 sor sainz ", "que jamais ne retornerons a cort devant ", "que nos en saichons vraies noveles. ? \u2014 Enon Deu, fait Boorz, il n\u2019est mie morz, ", "ainz est touz gariz a mon esciant. \u00bb"]