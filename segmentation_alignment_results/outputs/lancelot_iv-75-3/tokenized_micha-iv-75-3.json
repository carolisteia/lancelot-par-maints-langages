["Einsi fu Lanceloz III. jorz laienz, ", "si adolez ", "qu\u2019il em perdi le boivre et le mangier. ", "Si em pesoit moult a une damoisele de laienz ", "qui chascun jor li aportoit a\u0300 mengier ", "et li avoient baillie a servir et a garder. ", "Et ele li faisoit touz les biens", "qu\u2019ele pooit el monde ", "et li pesoit molt de son courrouz. Au quart jor apre\u0301s furent venu li chevalier de laienz d\u2019un tornoiement ", "qui le jor devant avoit este\u0301; ", "si enconmancerent tant a parler ", "et c\u0327a et la ", "que Lanceloz l\u2019antandi bien ", "qu\u2019il venoient d\u2019un tornoiement. ", "Lors conmance a penser et a correcier soi a lui meismes et dist ", "qu\u2019il ne fu onques nus ", "si maleurous chevaliers ", "com il est, ", "car quant il est sains et haitiez ", "et il devroit aler par tout le monde ", "et achever les perilleuses aventures ", "que li autre n\u2019osent atandre et il avroit bien pooir de mener les a chief, ", "lors le metent deable em prison ", "si qu\u2019il n\u2019est nul tans qu\u2019il ne soit malades ou emprisonnez. ", "Lors regrete ses mescheances ", "dont il avoit trop souvant; ", "si conmance a faire trop mervilleux duel. ", "Lors vient laienz la damoisele ", "qui de lui se prenoit garde; ", "et quant ele l\u2019i vit tel duel mener, ", "si en est trop dolente. \u00ab ", "Ha, sire, fait ele, ", "que avez vos ", "qui tel duel menez ? \u2014 Damoisele, ja ne devroie je mie duel mener, ", "mes moi occirre, ", "car je sui li plus mescheanz chevaliers del monde. \u2014 Sire, fait ele, par la riens ", "que vos plus amez, dites moi ", "qui vos estes ", "et conment vos avez non ", "et je vos creant ", "que je ne vos descouverrai ", "ne ci ne aillors. \u2014 Damoisele, fait il, ", "tant m\u2019avez conjure\u0301 ", "que je le vos dirai. Sachiez ", "que je sui li plus maleureus chevaliers ", "qui onques portast armes ", "ne ma mescheance ne comance mie ore premierement, ", "mais des", "lors que je estoie en bercel ; ", "car je perdi en une matinee mon pere ", "qui molt estoit vaillanz et prodom et bons chevaliers", "et fui desheritez de toute ma terre ", "donc je eusse a grant plante\u0301, ", "s\u2019ele m\u2019eust loialment este\u0301 gardee. ", "Si puis dire loiaument ", "que j\u2019ai a non Lancelot del Lac li mescheanz.\u00bb ", "Quant ele entant ", "que ce est Lanceloz, cil ", "que l\u2019an tient au millor chevalier dou monde, ", "si est tant liee ", "que nule plus; ", "et lors li dist: \u00ab Sire, ceste prison vos anuie molt, je le sai bien, ", "et que vos en isteriez volentiers, ", "se vos poiez. \u2014 ", "Certes il n\u2019est riens ", "que je poi\u0308sse faire ", "que je ne feisse, ", "par couvant que j\u2019an fusse hors. \u2014 ", "Par foi, fait ele, ", "et je vos en osterai, ", "se vos ", "por moi volez faire ce ", "que je vos conmanderai. \u2014 Dites, fait il, ", "car je le ferai, ", "se j\u2019en ai le pooir?, \u2014", "Or mescoutez ", "dont, fait ele. Il est voirs ", "que la roine de Sorestan, la dame de cest chastel ", "ou vos estes, m\u2019a tenue longuement avec li ", "et si vos dirai comment. Il avint, bien a passe\u0301 X. anz ", "que j\u2019estoie petite ", "que mes peres, li dus de Rocedon, conmanc\u0327a guerre contre le roi? de Sorestan ", "qui fu seingnor a la roine de ceanz. ", "Mais au darrien firent pais, ", "por ce que mes peres me donna en mariage a I. petit fil le roi ", "qui n\u2019avoit mie plus de VI. anz ", "et je estoie en l\u2019aage de V. anz. ", "Apre\u0301s ce ne demoura gueres ", "que mes peres morut et ma mere ausi, ", "si que ma terre remest a garder a ceste roine. ", "Oan ot VIll. jorz devant Noe\u0308l, ", "s\u2019esmut li chevaliers ", "qui fiancie m\u2019avoit a la cort ", "por estre chevaliers noviax, ", "si nos an mesavint", "tant qu\u2019il fu occis a l\u2019issue de la forest de Karlion. ", "Quant je soi ", "qu\u2019il fu morz, ", "si m\u2019an vos de ceanz aler et li demandai ", "qu\u2019ele me randist ma terre. ", "Mais la roine ", "si n\u2019en volt riens faire, ", "ainz dist, ", "se je l\u2019angoissoie I. poi, je n\u2019an tandroie jame\u0301s plain pie\u0301 por pooir ", "que je eusse. ", "Si le laissai atant, ", "que plus n\u2019en osai dire ", "et tant qu\u2019il avint avant ier n\u2019a mie III. semainnes ", "que J. suens freres me demanda a fame", "et ele m\u2019i donna. ", "Ele le me fist fiancier maugre\u0301 mien, ", "si le revesti de toute ma terre ", "et an doivent estre les noces de diemanche an VIII. jorz. ", "Mes certes por noiant, ", "car je ne l\u2019avrai ja a mari ne a seingnor, ", "car j\u2019ai bien raison, ", "qu\u2019il est li plus desloiaux chevaliers et li plus couarz ", "qui onques fust.", "Et se vos por moi voliez tant faire ", "que a celui jor venissiez touz armez ", "pour contredire ces espousailles en ce chastel ", "et feissiez", "tant que cist mariages fust desfaiz, je vos geteroie anuit de ceste prison ", "et vos donroie bon cheval et bonnes armes. \u2014 ", "En non Deu, damoisele, fait li, ", "se vos ce volez faire, je vos creanterai comme loiax chevaliers ", "que je a celui jor revanroie en cest chastel", "et feroie ", "que je vos deliverroie de cel chevalier ", "et avriez vostre terre quite, ", "s\u2019il n\u2019i a autre arest ", "que vos m\u2019avez dit. \u2014", "Certes, fait ele, il n\u2019i a autre arest. \u2014 ", "Dont vos craant je, fait il, ", "que je cest couvenant vos tandrai. \u2014 ", "Et je vos craant loiaument ", "que je anuit vos giterai fors de ceanz.\u00bb ", "Ensi aseure li uns l\u2019autre : ", "si s\u2019em part atant la damoisele et Lanceloz remest liez ", "et joianz de ce ", "que la damoisele li promet", "Quant il fu auques anuitie\u0301 ", "et cil de laienz furent couchie\u0301 et endormi, la damoisele ouvre l\u2019uis de la chambre ", "et vint a Lancelot", "et li dist: \u00ab Sire, venez apre\u0301s moi. \u00bb ", "Et il se lieve, ", "si la siut ", "et ele l\u2019enmoinne en une chambre de laienz pres d\u2019un vergier ; ", "si le fait mengier, ", "puis li baille bonnes armes et bon cheval. ", "Et quant il est apparilliez comme de monter, il dist a la damoisele: e Dites moi ", "de quel tornoiement li chevalier ", "de ceanz parloient anuit apre\u0301s vespres. \u2014 Sire, fait ele, volentiers. Il est voirs ", "que li rois Baudemaguz et li rois de Norgales fiancerent I. tornoiement li uns encontre l\u2019autre, de gent contre gent: ", "si ont hui este\u0301 assemblez en une praerie ", "qui est a JI. liues loing de ci ", "si que cil de ceanz ", "a cui vos en oi\u0308stes parler an sont anuit venu. \u2014 ", "Et liquel, fait il, en ont le peor ? \u2014 ", "Par foi, fet ele, li rois Baudemaguz en a este\u0301 chaciez de place, ", "car il n\u2019avoit mie tant de gent amene\u0301 de la moitie\u0301 comme li rois de Norgales. ", "Mais il ont pris terme d\u2019assembler juedi. \u00bb ", "Et il n\u2019avoit c\u2019un jor entre II. ", "Quant il oit ", "que li rois Baudemaguz en a este\u0301 chaciez de champ, ", "si est molt dolanz, ", "car ce est un des homes del monde ", "qui plus li a fait honor, ", "si est molt dolanz de ce ", "qu\u2019il n\u2019i a este\u0301; ", "car s\u2019il i fust, a ce", "qu\u2019il se sent sain et haitie\u0301 ", "et desirrant de porter armes, il ne cuide mie ", "que li rois en eust le peor ", "si com il a eu. ", "Lors monte en son cheval ", "et conmande la damoisele a Deu ", "et ele li dist ", "qu\u2019il ne l\u2019oublist pas des couvant", "que il i a. \u2014 ", "Si m\u2019ai\u0308st Diex, fet il, no ferai je. \u00bb ", "Si s\u2019en vait atant ", "et entra en I. vergier et del vergier entra en une petite praerie. ", "Lors trueve I. estroit sentier", "qui le mena droit a une forest ", "ou il avoit I. pavillon tandu devant J. grant orme. Il torne cele part son cheval, ", "por ce ", "que genz i cuidoit trouver, ", "si descent a l\u2019entree ", "et voit dedanz III. cierges ardanz et I. grant lit couvert d\u2019un samit porpre. Il vait au lit, ", "mes il n\u2019i troeve home ne fame, ", "ne el pavillon ausi. ", "Et quant il voit ce, ", "si vient a son cheval ", "et oste ! le frain et la sele et le moinne pestre, ", "puis se desarme ", "et met l\u2019espee a son chevez, ", "si se despoille ", "et dit ", "qu\u2019il se couchera anz. ", "puis qu\u2019il n\u2019i trueve ame;", "puis estaint les cierges ", "por la clarte\u0301 ", "qui mal ne li feist;", "si se couche ", "et s\u2019andort tout maintenant. ", "Apre\u0301s ce ne demora gueres", "que laienz vint I. chevalier, ", "celui cui li pavillons estoit; ", "et quant il vit les cierges estains, ", "si cuida bien ", "que sa fame fust endormie ", "et qu\u2019ele eust les cierges estainz por la clarte\u0301. Il estoit sanz espee et sanz armeure, ", "si se fu tost despoilliez ", "et se couche errant delez Lancelot ", "et se trest pres de lui ", "et l\u2019acole", "et le conmance a baisier, ", "car il cuidoit vraiement ", "que ce fust sa fame. ", "Quant Lanceloz sant celui ", "qui einsint le baisoit, ", "si saut sus touz desvez ", "et cuide bien ", "que ce soit dame ou damoisele : ", "si l\u2019aert a JI. braz. ", "Et cil s\u2019aperc\u0327oit tantost et cuide", "que ce soit li lichierres sa fame. ", "si se desvoleppe de lui et l\u2019aert i a Il. braz ", "et le sorprant ", "si que ainz", "qu\u2019il se fust pris garde, ", "l\u2019ot il gete\u0301 desouz lui a la terre ; ", "si dist: \u00ab ", "Certes, lerres, mar me venistes faire honte", "et mar vos couchastes avec ma fame en mon pavillon meismes. ", "Puis li donne del poing en mi les denz ", "si que a poi", "que il ne li a brisiez en la bouche, ", "et li sans en saut ", "si qu\u2019il en a le menton tout sanglant. ", "Quant Lanceloz se sent si mal mener, ", "si l\u2019aert a la gorge et le fait voler par dessus lui ", "et le fait flatir a L. chaillou", "qui en mi le pavillon estoit. Li chevaliers ot une grant plaie au chaoir ", "qu\u2019il fist ", "et Lanceloz se relieve ", "et vait cele part", "ou il ot s\u2019espee laissie, ", "si l\u2019a traite del fuerre toute nue. La lune luisoit cler ", "si que l\u2019am pooit auques veoir par mi le pavillon; ", "et quant li chevaliers voit venir Lancelot l\u2019espee traite, ", "si ne l\u2019ose atandre, ", "ainz s\u2019an torne fuiant toz nuz ", "et s\u2019en vet vers la forest. ", "Et Lanceloz le siut ", "qui atant nel velt mie laissier ; ", "si le chace tant sanz robe ", "qu\u2019il l\u2019aconsielt, ", "si le fiert par mi la teste de l\u2019espee ", "si qu\u2019il le fant tout dusqu\u2019es danz ", "et cil chiet morz a terre. ", "Et Lanceloz revient el pavillon ", "et se couche ", "et s\u2019andort dusqu\u2019au matin; ", "mais molt se sant bleciez del cop ", "que cil li ot done\u0301 en mi les danz. A l\u2019andemain ", "quant li oisel enconmancerent a chanter, ", "si se leva et vesti ", "et prist ses armes ", "et monta en son cheval, ", "puis se parti de laienz, ", "qu\u2019il ne sot pas a cele foiz ", "qui li chevaliers fut ", "qu\u2019il ot occis. ", "Quant il est antrez en la forest,", "si encontre IlII. escuiers ", "qui menoient en destre IIlI. destriers toz blans", "et avoit chascuns couvertures blanches; ", "et apre\u0301s venoient dui autre ", "qui portoient le hernois a J. chevalier, haubert et hiaume et chauces de fer et genoillieres ", "et cote a armer de blanc samit; et li autres portoit I. escu blanc comme nois. Il salue les escuiers ", "et lor demande ", "cui cil hernois est. \u00ab Sire, font il, a l. chevalier", "qui demain velt estre a J. tornoiement de Il. rois. \u2014 ", "Et", "conment a il non, cil chevaliers ? fait Lanceloz. \u2014 Sire l'an l\u2019apele Galehoudin ", "et fu nie\u0301s i Galehot, le sire des Lointaingnes Illes. \u2014 ", "Et a quels aidera il ? fet Lanceloz. \u2014 Il aidera au roi de Norgales, ", "por ce que ses aieux est. \u2014 ", "Et cil tornoiemenz ", "ou sera il, biaux frere? \u2014 En une praerie par", "ou vos avez orendroit passe\u0301. \u00bb ", "Lors les conmande lanceloz a Deu,", "si s\u2019em part atant. ", "Et quant il a I. poi ale\u0301, ", "si oit a destre sonner une cloche; il s\u2019adrece cele part ", "et troeve une abaie de nonains. Il descent a l\u2019entree ", "et baille son cheval a garder a J. garc\u0327on, ", "puis entre el moustier tout arme\u0301 fors d\u2019iaume et d\u2019escu et de glaive. ", "Et quant il est laienz entrez,", "si troeve la seror Meleagant, cele ", "qui l\u2019ot gete\u0301 de la dolerouse prison ", "ou il ot este\u0301 mis. Ele resgarde ", "et avise ", "tant qu\u2019ele quenoist ", "que ce est Lanceloz, ", "mes molt se merveille ", "que li bel chevol sont devenu ", "qu\u2019il selt avoir, ", "et panse qu\u2019il ait este\u0301 malades.", "et que par ce li soient chaoit: ", "si se sueffre de parler a lui dusque apre\u0301s vespres. ", "Quant li freres ot chante\u0301 ", "et Lanceloz fu issuz del moustier, la damoisele vet apre\u0301s lui ", "et li dist: \u00ab Sire, vos soiez li bien venu ! \u2014 Ma douce damoisele, vos soiez la bien venue ! ", "Comment l\u2019avez vos puis fait ", "que je ne vos vi ? \u2014 Sire, fait ele, bien, ", "Deu merci et la vostre. \u2014 ", "Et quele aventure vos a amene\u0301 c\u0327a ? \u2014 Sire, je ving por i. tornoienent ", "qui demain sera pres de ci; ", "si l\u2019a empris mes sires li rois Baudemaguz contre le roi de Norgales ", "mais il en a ja este\u0301 vaincuz I. foiz, ", "car trop a gent li rois de Norgales, \u00bb ", "Et il dist ", "que", "ausi i est il venuz ", "por veoir le. \u00ab Voire, sire, fet ele, ", "et i irez vos demain? \u2014 ", "Oil, fait il, ", "se je puis. \u2014 ", "Dont vos voldroie je prier por Deu et par amors", "que vos aidissiez as noz. \u00bb ", "Et il dist ", "que si fera il volentiers de tout son pooir. \u00ab Sire, fait ele, C. mile merciz de Deu. ", "Dont sai je bien ", "que li rois de Norgales i perdra le tout ", "et mes peres en avra l\u2019onor. ", "Et je vos pri ", "que vos huimais demorez o moi ", "et demain mouvroiz a aler au tornoiement. ", "Et vos le devez bien fere, ", "car se vos orandroit vos esmouviez, ", "vos ne troveriez meshui nul si bon ostel pres del tornoiement. ", "Et sachiez ", "que vos seroiz bien serviz et aaisiez de toutes les choses ", "que l\u2019an porra. \u00bb ", "Et il dist ", "que il remaindra, ", "puis qu\u2019il li plest; ", "si se fait desarmer maintenant ", "et ele prant I. vallet, ", "si li dist: \u00ab Va t\u2019an droit au chastel de la Herpe ", "ou tu trouveras le roi Baudemaguz mon pere; ", "si li di ", "que j\u2019ai c\u0327aienz mon signor Lancelot del Lac ", "qui li doit demain aidier au tornoi alement ", "et le viengne veoir hastivement, ", "se il puet en nule manniere. \u00bb Li vallez se part de sa dame ", "et vient au roi Baudemagu, ", "si li dist ce ", "que sa fille li mande. ", "Et quant il oit les nouveles de Lancelot, ", "si est tant liez ", "qu\u2019il ne set mesure; ", "si pense ", "qu\u2019il l\u2019ira veoir au plus priveement ", "qu\u2019il porra, ", "car par aventure Lanceloz ne voldroit mie", "que l\u2019an le conneust au tornoiement. Il eslit III. i de ses plus privez amis, ", "si en fu li uns dus et li autres quens et li tierz simples chevaliers, ", "mes molt estoit prodome. \u00ab ll couvient ", "que vos viengniez o moi jusqu\u2019a J. abaie ", "qui ci pres est. \u00bb ", "Et il dient ", "que si feront il volentiers, ", "si montent erranment; ", "et quant il sont hors del chastel, li rois les apele", "et lor dist : \u00abSeingnor, savez vos ", "ou ge vos maing? \u2014 Nanil, font il. \u2014 Je vos maing, fait il, veoir merveilles, ", "car je vos mousterrai orandroit I. sol chevalier ", "qui a en soi toutes les vertuz ", "par quoi bons doit estre loez. ", "ne nus n\u2019en est si bien garniz ", "com il est, ", "car il est li plus biaux chevaliers dou monde ", "et a or en soi plus de prouesce ", "qu\u2019il n\u2019a en home mortel, ", "et de sa valor ne porroit uns autres estre ", "et est li mieldres chevaliers et li plus desirrez ", "que je onques veisse, ", "Et que vos celeroie je ? ", "Nus ne vos porroit tant bien dire de lui ", "qu\u2019il n\u2019en i eust plus C. tanz.", "Si sai bien, onques Diex nel fist fors ", "por estre mireor as autres chevaliers. \u2014 ", "Par foi, font il, vos dites merveilles ", "et s\u2019il est tex ", "com vos dites, ", "l\u2019an devroit bien aler C. liues loing por veoir le. \u2014 ", "Par foi, fait li rois, ", "si a l\u2019an ja fait mai\u0302ntes fois : je vi ja faire J. queste por lui ", "ou il ot deci a LXV. chevaliers ", "qui tuit estoient prodome et hardi ", "et le quistrent I. an antier ", "por veoir le, ", "ne n\u2019i ot nul d\u2019aux ", "qui le veist a ceste foiz. ", "Or sachiez", "que cil en alerent plus de M. liues ", "et si nel troverent il mie. \u00bb ", "Tant ont ale\u0301 ", "qu\u2019il vindrent a l\u2019abaie ou Lancelo. estoit ; ", "si descendent. ", "Et li vallez vint avant ", "qui dist a la damoisele: \u00ab Dame, mes sires li rois est venuz.\u00bb ", "Et ele vait encontre lui ", "et le prant par la main et le moinne en une chambre ", "ou Lanceloz estoit, ", "mes il ne dormoit mie. ", "Et", "quant il voit le roi Bademagu venir. ", "si se dresce en estant", "et li cort a l\u2019encontre ", "et li giete ses braz au col", "et li dist ", "que bien soit il venuz; ", "puis court as autres", "et lor fait molt bele chiere. ", "Et li rois s\u2019umelie mout et li dist ", "qu\u2019il est ses sergenz et ses amis. \u00ab ", "Ha, sire, fet Lanceloz, ", "por Dieu merci, ne me dites jame\u0301s tex paroles, ", "que vos ne me porriez plus couroucier, ", "car uns rois ne doit estre sergenz a nul si povre chevalier ", "comme je sui, ", "mais sires et commanderres. \u2014 ", "Ha, sire, fait il, vos n\u2019estes mie si povres ", "que je ne chanjasse la moitie\u0301 de ma richesce a la vostre de tel povrete\u0301 ", "com vos avez, ", "se vos m\u2019an voliez faire compaingnon. \u2014 Sire, fait il, ", "or laissons cels paroles, ", "car ce n\u2019est mie comparoison de mestre I. povre chevalier contre J. riche roi puissant, ", "mais dites moi ", "comment vos l\u2019avez puis fet ", "que je ne vos vi. \u2014", "Certes, sire, fait li rois, je vos ai puis molt desirre\u0301 a veoir. Ier meismes ", "quant mi home furent torne\u0301 de place, vos regretoie je assez, ", "car se je tout seul vos tenisse avec moi, je sai bien ", "que tuit li autre fussent desconfit. ", "Et je vos proi por Deu et pour amor et por ce ", "que je soie vostre ami a toz jorz ", "mais que vos nos aidiez demain a desconfire le grant orgoil. \u00bb ", "Et il dist ", "que si fera il volentiers, \u00ab ", "mais je vos requier, fait il, ", "que vos ne me faciez connoistre a home ", "qui de moi demant, ", "car se je i estoie conneuz, ", "tost m\u2019em porroit venir courouz. \u2014 ", "Si m\u2019ai\u0308st Diex, fait li rois, ja par moi n\u2019en orra home novele\u00bb. ", "Et il dist ", "que", "donc i yra il volentiers. ", "Grant piece fu li rois laienz tant", "qu\u2019il orent mengie\u0301 a disner. ", "Mais se li III. compaingnon se mervillerent", "et s\u2019il resgarderent volentiers Lancelot, ce ne fet mie a demander, ", "car il ne virent onques mes home ", "qu\u2019il prisasent autretant ", "com il font lui. ", "Quant vint a ore de none ", "qu\u2019il orent par loisir mengie\u0301, si dist li rois ", "qu\u2019il s\u2019an voloit aler ", "et prist congie\u0301 a Lancelot ", "et il laisse IlI. de ses chevaliers avec lui ", "por faire lui compaingnie ", "et por ce qu\u2019il ne viengne pas demain seus au tornoiement. ", "Et li rois s\u2019en ala au chastel de la Herpe ou", "si home l\u2019atandoient. ", "Quant il fu descenduz, ", "si li demandent ", "si home", "ou il avoit tant demoure\u0301 ", "et il dist en I. tel leu", "ou il avoit si bien faite sa besoingne ", "com il voloit, \u00ab", "car je vos di vraiement, fait il, ", "que j\u2019ai puis trove\u0301 tele aide ", "dont cil de la seront vaincu : ", "si le sai certainnement\u00bb ; ", "ne plus ne lor an vost dire. ", "Celui jor firent li dui roi loges drecier en mi les prez ", "ou il avoit fenestres et apoiaux as dames et as damoiseles. ", "Et il estoit lors acostume\u0301", "que les roines et les hautes dames aloient veoir le tornoiement Il. jornees loing ou III. et touz les chevaliers erranz ", "qui les tornoiemenz sivoient ", "et amenoient avec aux lor amies ", "por veoir les millors chevaliers;", "et por ce faisoit l\u2019an par tout la ", "ou li tornoiemenz devoit estre les loges drecier. ", "Cele nuit fu Lanceloz serviz et honerez tant", "com li IlI. baron porent, cels ", "que li rois i avoit laissiez. Au matin ", "quant li jorz aparut, ", "ainz que Lanceloz fust levez, vint laienz la damoisele, cele ", "por qui il estoit laienz remez, ", "et li dist ", "que bon jor li donnast Diex ", "et il li randi son salu molt tost; ", "si dist: \u00ab Sire, je vieng prandre congie\u0301 a vos ", "por aler as loges del tornoiement, ", "car je ne voil plus demourer por la presse des chevaux ", "qui ja i sera si granz", "que je n\u2019i porroie passer. \u2014 ", "Alez a Deu, fait il. \u2014 Sire, fait ele, gardez ", "que je vos i voie, ", "car si m\u2019atst Diex, je n\u2019iroie ja autrement.\u00bb ", "Et il dist ", "qu\u2019il i ira. ", "Lors s\u2019em part la damoisele de laienz o grant compaingnie de dames et de damoiseles, ", "et quant ele vint es prez, ", "si voit ", "que les loges sont ja toutes plainnes de dames et de damoiseles ", "qui ja estoient montees as fenestres ", "et atandoient tant ", "que li tornoior venissent. ", "Et la fille le roi de Norgales, cele ", "que mes sire Gauvain out eue pucele, ", "si com li contes a devise\u0301, estoit illuec venue o grant compaingnie de dames et de damoiseles. ", "Et quant ele voit venir la fille le roi Bademagu, ", "si vait encontre lui ", "et la rec\u0327oit a molt grant joie ", "et la fait lez lui seoir ", "et conmancerent a parler d\u2019unnes choses et d\u2019autres, ", "et tant que la fille Baudemagu une damoisele ", "qui delez lui seoit li dist ", "que Madors de la Porte, I. des chevaliers le roi Artus, ", "et Mordrez, li frere mon signor Gauvain, avoient tout vaincu. \u2014 ", "Et quels chevaliers est cil Madors ? fait ele. \u2014 ", "Par foi, fait l\u2019autre, ", "ce est J. des greingnors chevaliers ", "que je onques veisse ", "et li mielz feranz de lance.\u00bb", "Einsi parloient entr\u2019elz des chevaliers. ", "Et Lanceloz est vestuz et aparilliez et or messe, ", "et li III. chevalier orent envoie\u0301 ", "querre lor armes au chastel ", "ou il les orent laissies. ", "Et li rois Bademaguz lor manda", "qu\u2019il ne venissent au tornoiement devant apre\u0301s prime ", "et qu\u2019il baillassent a Lancelot couvertures blanches ", "et ausi a son cheval ", "et l. escu blanc;", "et il le firent ainsi. ", "Quant vint entor prime ", "qu\u2019il erent tuit arme\u0301 fors de lor hiaumes, ", "si distrent a Lancelot ", "qu\u2019il manjast I. poi pour aler plus seurement; ", "mais il dist ", "que no feroit et il a monterent maintenant ", "et se partirent de laienz ", "et errerent par la forest ", "tant qu\u2019il vindrent en la place. ", "Si erent ja assamble\u0301", "que d\u2019unne part que d\u2019autre plus de XX. mile ", "et le faisoient bien d\u2019ambe JI. parz, ", "mais moult avoit plus grant gent li rois de Norgales ", "que li rois Bademaguz ", "Quant Lanceloz vint pres des jostanz,", "si se traist a une part lui et ses compaingnons ", "et resgardent liquel le font mielz; ", "si voit III. chevaliers par desus le roi de Norgales ", "qui trop bien le faisoient, ", "car il donnoient hardement as leur par lor bien faire ", "a: ", "si avoient ja tant fet ", "que la gent Bademagu estoient ja recule\u0301 plus d\u2019unne archie. ", "Et la fille au roi de Norgales em parole a ses compaignes ", "qui illuec estoient", "et dist oiant toutes : \u00ab ", "Par Dieu, moult fust i ancui biaux cist tornoiemenz, ", "se cil de la poi\u0308ssent soffrir les noz. ", "Mais il m\u2019est? avis, a ce qu\u2019il vont reculant, ", "qu\u2019il seront par tans mis a la fuie; ", "et ja Diex ne m\u2019ai\u0308st, ", "se molt ne font a prisier. cil IlI. chevalier ", "qui par devers les noz sont,", "car pour aux sont desconfit cil de Gorre. \u2014 Damoisele, fait la fille Baudemagu, ", "qui sont il cil ", "qui doivent estre prisie\u0301 ? \u2014", "Par foi, fait ele, li uns en est Mordrez, li freres mon signor Gauvain a ce vermeil escu, ", "et li autres est Madors de la Porte, li graindres chevaliers ", "qui ci soit, ", "et li tierz est Galehodin, mes nies, cil ", "qui porte cel escu blanc. ", "Ce sont cil", "qui mielz le font de toute ceste place ", "et par cui vostre gent sont desconfit. \u2014 ", "Or ne vos esmaiez, damoisele, fait cele de Gorre, ", "car si m\u2019ai\u0308st Diex ", "que se li rois vostre peres ne", "s\u2019anfuit il verra? ancui donner telz cox ", "dont il n\u2019atandroit I. ", "por tote sa terre perdre. \u2014 ", "He, Diex, fait ele, ", "qui les donra? \u2014 ", "Par foi, fait ele, veoir le porrez par tans, ", "car il est venuz ", "qui tex cox donne. \u00bb ", "En ce qu\u2019eles parloient einsi,", "si oi\u0308rent le cri lever sor c\u0327aux de Gorre ", "qui s\u2019anfuioient, ", "et les aloient prenant cil de Norgales. ", "Et Lanceloz apele cels ", "qui avec lui estoient ", "et lor dist : \u00ab Sivez moi, ", "car trop avons atandu. \u00bb ", "Lors laisse corre par mi les rans ", "quanque cheval puet aler, ", "si fiert si durement le premier ", "qu\u2019il encontre ", "qu\u2019il porte lui et le cheval a terre tout en I. mont ", "et fiert del retor un autre ", "si\u0300 qu\u2019il li fait la sele vuidier. ", "Et quant il a son glaive brisie\u0301, ", "si met la main a l\u2019espee ", "dont il se savoit bien aidier, ", "si conmance a ferir tout entor lui", "et a donner granz cox et point amont ", "et aval ne n\u2019ataint home ", "qu\u2019il ne le port a terre. Il esrache escuz des cox et hiaumes des testes, ", "si fait tant em poi d\u2019ore ", "que touz li tornoiz s\u2019areste sor lui por veoir les merveilles ", "qu\u2019il fet. ", "qu\u2019il n\u2019i a mais nul, ", "tant soit hardiz, ", "qui a cop l\u2019ost atandre:", "si occist ", "et mehaingne touz cels de Norgales ", "tant que a fine force les fait retorner plus de IIl. archies. ", "Tant fait par sa proesce ", "que tuit en parolent loing et pres ", "et dient ", "que tout vaint li ehevaliers as armes blanches ?; ", "et li III. compaingnon ", "qui devant ce avoient mis cels de Gorre a la voie ", "et qui estoient issu del tornoiement ", "por aux reposer I. ", "poi s\u2019an merveillent molt,", "quant il voient lor genz afoi\u0308r: ", "si demandent ", "que ce est. \u00ab", "Que ce est ? fait I. vallez. ", "N\u2019avez vos pas veu les merveilles ", "qu\u2019il i a ? \u2014 ", "Quels merveilles i a il ? fait Mordrez. \u2014 ", "Par foi il i a l. chevalier a unes blanches armes, I. deable, L. aversier ", "qui plus occirroit ancui de gent", "que l\u2019an ne porroit d\u2019omes morz enterrer en Il. arpanz de terre. N\u2019alez mie cele part, ", "se vos ne volez morir. ", "Que ja Diex ne m\u2019ai\u0308st se encontre ", "s\u2019espee puet durer fers ne aciers!\u00bb ", "Lors relacent lor hiaumes li III. i compaignon ", "et montent es chevax ", "et prannent escuz et lances ", "et laissent corre a Lancelot devant ", "que cil de Norgales fuient ainsi comme li lievres devant les chiens. ", "Et Lanceloz ot lance recouvree ", "qu\u2019il toli a J. de ceaux ", "qui s\u2019anfuioient, ", "si s\u2019adrece vers l\u2019un de cels III. chevaliers, ", "et ce estoit Mordrez, ", "et le fiert ", "si qu\u2019il li met par mi l\u2019espaule senestre le fer a tout le fust; il s\u2019ampaint bien ", "et le porte a terre tot anferre\u0301. ", "Et li rois Bademaguz ", "qui derrier lui estoit li baille I. autre glaive ", "et li dist: \u00ab Sire, tenez, monstrez nos encore conment vos savez lances brisier. \u00bb ", "Et il lesse maintenant corre vers Mador de la Porte, ", "et cil li brise son glaive en mi le piz, ", "et Lanceloz ", "qui la soue porte bas le fiert ", "si qu\u2019il li met par mi la cuisse le fer o tout le fust, si\u0300 porte lui et le cheval a terre tout en I. mont", "et s\u2019em passe outre ", "et trest l\u2019espee ", "et fiert Galehodin en l\u2019escu blanc ", "si qu\u2019il en a abatus I. grant chantel : ", "et l\u2019espee descent jus sor le cheval ", "si qu\u2019il li coupe le col par devant les espaules ", "et abat en I. mont chevalier et cheval. ", "Quant li rois de Norgales ", "qui ot ja assez resgarde\u0301 Lancelot por les merveilles ", "qu\u2019il faisoit voit celui cop, ", "si ne l\u2019ose plus atandre, ", "ainz torne en fuie ", "quanque li chevaux pot aler. ", "Lors conmance la criee trop mervilleuse, ", "car tuit cil de Norgales s\u2019enfuient ", "et cil de Gorre les anchaucent ", "et les prannent a lor volente\u0301. ", "Et quant Lanceloz voit", "qu\u2019il sont del tout torne\u0301 a desconfiture ", "et qu\u2019il n\u2019i a mes nul recouvrier, ", "si se fiert en la forest ", "et s\u2019en vait grant oirre, ", "car il ne velt estre arestez de nelui. ", "Assez fu quis et demande\u0301, ", "mais il n\u2019i ot celui ", "qui le poi\u0308st trouver. ", "Et", "quant li rois Bademaguz vit ", "qu\u2019il s\u2019en estoit tornez en tel manniere\u00bb", "qu\u2019il ne set ", "qu\u2019il doie dire ne faire, ", "et dist ", "que voirement est il li plus maleurez hom ", "qui onques fust, ", "quant il avoit ore o soi le meillor chevalier dou monde ", "qui il deust faire joie ", "et feste ", "et ore l\u2019a perdu par sa mauvestie\u0301. ", "Et Galehodin", "que Lanceloz ot abatu fu remontez ", "si com il pot ", "et vient au roi Baudemagu ", "et se fait connoistre a lui; ", "et quant il le connoist, ", "si li fait molt grant joie ", "et li dist: \u00ab Sire, je sui venuz a vos, ", "que vos me diez ", "qui li chevaliers est ", "qui si bien l'a hui fait par dec\u0327a. \u2014 Biaux douz sire, fet Baudemaguz, ", "por quoi le me demandez vos ? \u2014 Sire, fait il, ", "por ce que je sui jones hom ", "et sai encore poi des ames: ", "si avroie mestier d\u2019acointier moi d\u2019.l. ", "si prodome", "com il est, ", "por ce qu\u2019il m\u2019en apreist ", "et por ce que j\u2019en amanderoie de lui et de sa compaingnie. \u2014 ", "Certes, sire, ", "s\u2019il vos quenoissoit, il vos avroit molt chier, ", "car il ama molt mon signor vostre oncle? ", "et vostre oncle? le rama molt, ", "que onques hom n\u2019ama plus autre. ", "Si vos di por voir ", "que ce est mes sires Lanceloz del Lac. \u2014 Lanceloz ? fait il. ", "Ne cuidoie je mie vraiement ", "qu\u2019il fust morz? ", "Mais puis qu\u2019il est vis, je creant a Dieu ", "que jamais ne finerai de chevauchier, ", "se morz ou pris", "ou malades ne sui, ", "tant que je l\u2019avrai trove\u0301. ", "Et quant je le verrai, ", "si li prierai por l\u2019amor de mon oncle ", "qu\u2019il tant ama ", "qu\u2019il me retiengne avec lui ", "et me lest aler par les estranges terres cerchier les estranges aventures o lui. ", "Et se il ce ne velt, totes voies m\u2019aidera il mielz a conseillier ", "que uns autres ne feroit. \u00bb ", "Atant s\u2019em part del roi Baudemagu ", "et s\u2019en vai\u0302t ainsi armez ", "com il estoit ", "qu\u2019il nel fait savoir a cestui ne a cest autre, ", "ne n\u2019anmainne avec lui escuier ne garc\u0327on; ", "si se fiert en la forest apre\u0301s Lancelot ", "et chevauche toute jor ajornee ", "qu\u2019il n\u2019ancontre home ne fame ", "qui noveles li die de ce ", "qu\u2019il quiert."]