["Et Lanceloz ot toute jor chevauchie\u0301 las et travilliez de ce ", "qu\u2019il", "ot le jor fait ", "et ses chevaux se doloit si durement ", "que del poindre ", "qu\u2019il ot le jor fait ", "que des petites plaies ", "qu\u2019il avoit ", "a ", "que a painnes pooit il aler ", "que le pas. ", "Lors resgarde arriere lui ", "et voit venir. J. chevalier arme\u0301 et une molt bele dame avec lui. Il le saluent, ", "quant il viennent pres, ", "et il a molt grant paor de quenoissance; ", "si respont basset ", "que Diex les beneie. \u00ab ", "Biaux sire, fait la dame, ", "qui estes vos ? \u2014 J. chevaliers sui, ", "ce poez veoir. \u2014 ", "Si m\u2019ai\u0308st Diex, fait ele, chevaliers estes vos tel a mon esciant ", "qu\u2019il n\u2019a vostre pareil ou monde: ", "si le sai par or\u0308r dire et par veoir et je vos pri par la riens ", "que vos plus amez el monde", "que vos hui veingniez herbergier o moi en un mien chastel ", "qui ci pres est, ", "par couvant ", "que je vos mousterrai demain la plus bele riens ", "que vos onques veissiez. \u00bb ", "Et il dist ", "qu\u2019il i ira volentiers par cest couvant. \u00ab ", "Or en venez donc, fait ele. \u2014 Alez, fait il, ", "et je vos suirrai. \u00bb La dame s\u2019an vait avant ", "et cil apre\u0301s ", "qui greingnor mestier eust de repos ", "que de chevauchier; ", "si ont tant ale\u0301 ", "qu\u2019il vindrent en J. valee et voient el fonz del val I. chastel bien fait et bien seant", "dont li mur estoient fort et grant et menuement crenele\u0301. ", "Quant il vindrent au chastel, ", "si estoit ja grant nuit ", "et la dame apele celui ", "qui la porte gardoit ", "et li dit ", "qu\u2019il ouevre la porte", "et cil si fait. ", "Et il antrent anz ", "et chevauchent dusqu\u2019au mestre palais ; ", "et quant cil de laienz voient ", "que lor dame vient,", "si li saillent a l\u2019encontre o cierges et o tortiz, ", "car autrement n\u2019i veissent pas por la nuit ", "qui trop ert oscure. ", "Si descendent la dame ", "et ele dist ", "qu\u2019il ne s\u2019entremetent de lui, \u00ab ", "mais je vos pri, fait ele, ", "d\u2019onorer cel chevalier ", "et de servir, ", "car je vos di, fait ele, ", "qu\u2019il est li plus prodons del monde et le millor chevalier\u00bb. ", "Et le descendent maintenant ", "et li ostent l\u2019escu del col, ", "puis le moinnent amont ", "et le desarment. ", "Et la dame le resgarde ", "et voit le vis gros et anfle\u0301 ", "et le nes escorchie\u0301 et sanglant des cox ", "qu\u2019il ot donnez et receuz ; ", "si li fait aporter eve chaude a laver son col et son vis", "qui touz estoit nerciz des mailles del haubert. ", "Et quant ele resgarde l\u2019escu, ", "si dist oiant touz ceus de laienz : \u00ab ", "Ha, escuz,", "tant avez hui este\u0301 resgardez et desirrez d\u2019estre tenuz de mai\u0302ntes beles puceles! ", "Si m\u2019ai\u0308st Diex, ", "bien se puet celui vanter ", "qui vos porte,", "que onques chevalier tel merveilles ne fit en I. jor ", "com a hui fait cist. ", "Et beneoiz soit Diex ", "qui le me donna acointier,", "car il ne me poi\u0308st mie greingnor honor avenir de ce ", "qu\u2019il est venuz a mon hostel. \u00bb ", "Lors entre en sa chambre et aporte robe de cendal a vestir a Lancelot; ", "et quant il est vestuz, ", "si le fait seoir ", "et li dist: \u00ab Sire, reposez vos,", "car si maist Diex vos le devez bien faire, ", "car asez avez este\u0301 travilliez. \u00bb ", "Et ele conmande a cels de laienz ", "qu\u2019il apareillent a mengier, ", "car il en est tans ", "et il si font. ", "Quant il furent assis a la table, ", "si vint laienz I. vallez ", "qui dist a la dame: \u00ab Dame, mes sires est venuz. \u2014 De par Deu, fait ele, di li ", "qu\u2019il viengne mengier ", "et qu\u2019il ne demort mie, ", "car il a c\u0327aienz I. chevalier ", "a cui je voil", "que il face grant joie. \u00bb Li vallez vient a son signor", "et li dist ce ", "que sa dame li mandoit. ", "Et il se desarma maintenant ", "et ausint firent tuit li autre; ", "si vint el palais soi disieme de chevaliers ", "et la dame se leva encontre lui et ansi fist Lanceloz. ", "Et li sires li conmande molt tost ", "qu\u2019il se rasiet ", "et il si fait. ", "Quant il furent assis ", "et il orent un poi mengie\u0301, ", "si li dist la dame: \u00ab Sire, faites joie a vostre oste, ", "car bien sachiez ", "que a plus prodome de lui ne poez vos faire honor. \u2014 Prodom, fait il, dame? ", "Qu\u2019est ce", "que vos dites ? ", "Certes je ne di mie ", "qu\u2019il ne soit prodom et vaillanz. ", "mais il a molt a faire en I. prodome, plus ", "que je ne cuidoie hui ", "matin.Si ai tant apris en cest jor d\u2019ui ", "que je cuit ", "qu\u2019il ait el monde ", "que I. prodome.", "Mais celui ", "que je di ai je bien hui veu esprouver entre chevaliers ", "que puis que chevalerie fu establie, ne cuit je ", "que hons mortex feist tels merveilles ", "com il a hui faites. \u00bb ", "Lors li demande la dame ", "ausi ", "comme s\u2019ele n\u2019i eust mie este\u0301: \u00ab Sire,", "ou fu ce ", "que veistes celui chevalier ", "que vos dites ? \u2014", "Ce fu, fait il, a l\u2019assembles le roi Baudemagu et del roi de Norgales. \u2014 ", "Ha, sire. ", "quiex greingnors merveilles pooit il faire ", "que li autre faisoient ? \u2014 ", "Quelz, dame ? ", "Ce ne vos avroie je ouan conte\u0301. ", "Par foi, ja Diex ne m\u2019ai\u0308st ", "se je savoie pas raconter ce ", "que je li vi faire, ", "ne vos ne m\u2019en creriez mie, ", "se je vos juroie sor sainz, ", "car il vos sambleroit merveilles. \u00bb ", "Et cele cui il plest? a escouter ce ", "qu\u2019ele ot veu et meesmement devant celui ", "qui ce avoit fait dist au signor: \u00ab ", "Biau sire, ", "toute voies an diroiz vos aucunnes beles jostes devant cest prodome ", "qui c\u0327aienz est herbergiez ", "si qu\u2019il le sache a dire,", "quant il venra en son pai\u0308s. \u2014 Biaux cox, fait li sires, vos am puis je dire plus de M., ", "car je l\u2019aloie touz jorz sivant ", "por veoir les merveilles ", "qu\u2019il faisoit: ", "si li vi occirre a V. cox V. chevaliers ", "et V. sergenz si vistement ", "qu\u2019il fandoit pres que a par mi les chevax et les chevaliers et de moi meesmes vos di je ", "qu\u2019il fandi mon escu en I. moitiez", "et trancha ma sele ", "et coupa mon cheval par mi les espaules,", "et tot a J. sol cop. \u2014 Sire, fait la dame, ", "dont ne cuit je mie ", "que vos receussiez l\u2019autre cop. \u2014 Je, dame ? fait li sires. ", "Qu\u2019est ce ", "que vos dites ? ", "Si m\u2019ai\u0308st Diex, je n\u2019atandisse l\u2019autre cop por toute la terre le roi Artu,", "car apre\u0301s s\u2019espee ne me couvenist il ja mire fors la mort,", "ne il n\u2019a mie au mien esciant home si hardi el monde,", "s\u2019il avoit hui veu ce ", "qu\u2019il avoit fait, ", "que jamais l\u2019atandist a cop.\u00bb ", "Et la dame s\u2019ancommance a rire. \u00ab ", "Encore vos dirai je greingnors merveilles, fait li sires, ", "que je li vi abatre a J. retrous de lance IIIl. chevaliers : ", "ce ne fist onques ne home ne deables. \u2014 ", "Or me dites, fait la dame, ", "que feriez vos,", "se vos teniez celui en vostre ostel ? \u2014 ", "Certes, dame, fait il, ", "se la force en estoit moie, il ne se partiroit ja de moi, ", "ainz le tandroie avec moi, ", "car plus riche tresor ne porroie je mie tenir. \u2014 ", "Et s\u2019il i avoit, fait la dame, este\u0301 en tel manniere ", "que vos nel conneussiez, ", "que feriez vos ? \u2014 Je n\u2019avroie jamais joie, fait il ; ", "et s\u2019il le savoient", "et il nel me disoient, il n\u2019am porroient eschaper sanz mort. \u2014 En non Dieu, fait ele, ", "donc nel vos celerai je plus, ", "ainz le vos dirai, ", "car je ne voil mie avoir vostre haine. ", "Si saichiez ", "que ce est cil prodom ", "qui delez vos siet. \u00bb ", "Et il le resgarde. \u00ab Monstrez moi, fait il, son escu, ", "car par ce le connoistrai je bien. \u00bb ", "Et ele conmande ", "que l\u2019an li aport. \u00ab Dame, dame, fait Lanceloz vos me dites ore tant de honte en vostre ostel ", "comme vos voldrez; ", "mais se je quidasse ", "que vos fussiez si pooir ", "que vos eussiez. \u2014 ", "Ha, sire, fai\u0302t la dame, poise il ja plus parle\u0301, ", "puis qu\u2019il vos poise, ", "et sachiez que honor. \u00bb ", "Lors s\u2019en vait li sires en une chambre connoist bien ", "et en a trop grant joie. ", "Lors revient est touz suens a faire son commandement; ", "et il l\u2019an ", "Cele nuit fu couchiez a aise, ", "si se reposa, ", "car Quant il fu esvilliez, ", "si estoit ja li soulaux granz piece fresche et nouvele ", "et il la prant et la vesti. ", "Quant il mengiers aprestez. ", "Quant il orent mengie\u0301 et les tables li prie ", "qu\u2019il remaingne huime\u0301s ", "et il dist ", "qu\u2019il ne le montez el ", "cheval, il prant son escu ", "et demande l. glaive \u00ab Dame, vos souvient il del couvenant ", "que nos eusmes vos pri je, fait il ", "que vos vos en aquitoiz ", "si com vos vilainne, je ne fusse anuit entrez en vostre hostel ", "por vos il donques ? \u2014 Dame, oi\u0302l certes. \u2014 ", "Dont n\u2019an sera je le faisoie par amors ", "et vos quidoie faire grant ", "ou li escuz estoit, ", "et si tost com il l\u2019a veu, ", "si le arriere ", "et fait Lancelot trop grant feste ", "et dist ", "qu\u2019il mercie molt. ", "assez estoit las et travilliez,", "et dormi dusque vers prime. avoit levez a; ", "et la dame li ot apparillie\u0301 robe de lin fu vestuz et aparilliez ", "et il ot oi messe, ", "si fu li furent levees, Lanceloz demande ses armes ", "et li sires feroit en nule manniere. ", "Et quant il est touz armez", "et et l\u2019an li aporte. ", "Lors dist a la damoisele de laienz: entre moi et vos ? \u2014 Sire, fait ele, ofl bien. \u2014 Dont devez faire. \u00bb ", "Et ele dist ", "que si fera ele volentiers.", "Lors fait enseler J. palefroi ", "et dist a I. vallet ", "qu\u2019il la sive. \u00ab Dame, fait il, ", "ou devez vos aler ? \u2014 Sire, je manrai cest seignor a Corbenic ", "que je li ai en couvant a monstrer la plus bele riens del siecle. \u2014 Alez donc, fait li sires, ", "et pensez dou revenir. \u00bb ", "Ele se part atant de laienz ", "et aquielt sa voie ou Lanceloz, ", "si fu molt bien enmuselee por le souleil ", "qui mal ne li feist. ", "Einsi chevauchent dusque apre\u0301s none tant ", "que il viennent en une valee ", "et voient devant aux el fonz del val J. petit chastel molt bien seant, ", "car il est clos tout entor d\u2019eve parfonde et de bons murs batilliez. ", "Quant il vindrent pres, ", "si encontrerent une damoisele ", "qui dist a la dame : \u00ab Dame, ", "ou menez vos cel chevalier? \u00bb ", "Et ele dist : A Corbenic. \u2014 Voire, dame, fet la pucele, en non Deu, donc ne l\u2019amez vos gueres, ", "car vos l\u2019amenez en tel leu ", "dont il ne puet partir sanz honte et sanz domage. \u00bb ", "Tant ont ale\u0301 ", "qu\u2019il viennent au chastel ", "et troevent le pont ", "par ou on", "passoit,si entrent enz, ", "et quant il viennent en la maistre rue, ", "si li conmance l\u2019an a dire: \u00ab Sire chevaliers, la charrette vos atant. \u00bb ", "Et il respont basset ", "que s\u2019il li couvient entrer, ce n\u2019est? pas la premiere foiz ", "qu\u2019il i a antre\u0301. ", "Et il chevaucherent toutes voies tant ", "qu\u2019il aprochierent de la maistre tor ; ", "si la prise molt, ", "car c\u2019est la plus bele et la plus fort ", "qu\u2019il onques veist a son esciant. Il resgarde sor destre ", "et ot une voiz de fame assez pres de lui, ", "ce li ert avis. Il vet cele part ", "et voit ", "que c\u2019ert la damoisele ", "que mes sires Gauvain vost geter de la cuve, ", "mes il he pot, ", "et ele crioit: \u00ab Sainte Marie, ", "qui me getera de ci ?, ", "Et quant ele voit venir Lancelot, ", "si dist: \u00ab ", "Ha sire, getez moi de ceste eve ", "qui m\u2019art !\u00bb Il vient a la cuve ", "et la prant par les braz ", "et la met fors, ", "Et quant ele se voit delivre, ", "si li chiet as piez ", "et li baise la jambe ", "et le soler ", "et li dist: \u00ab ", "Ha, sire, beneoite soit l\u2019eure ", "que vos fustes nez, ", "car vos m\u2019avez gite\u0301 de la greingnor dolor ou fame fust onques. \u00bb ", "Mais maintenant conmance la sale a emplir de dames et de chevaliers ", "et si assemblent tuit cil de la vile por veoir la damoisele ", "et la mainnent en une chapele ", "por randre graces a Nostre Seingnor. ", "Lors moinnent Lancelot en I. cimetiere desouz la tor ", "et li monstrent I. tombe molt riche ", "ou il avoit lestres escrites ", "qui disoient: \u00ab ", "Ja ceste tombe ne sera levee devant ", "que li lieparz i mestra main, ", "de qui li granz lions doit issir,", "et cil la levera legierement, ", "et lors sera engendrez li granz lions en la bele fille au roi de la Terre Forainne. \u00bb ", "Quant il a les lestres leues, ", "si n\u2019entant pas ", "qu\u2019eles vuelent dire et cil ", "qui entor lui sont li dient: \u00ab Sire, nos cuidons bien", "que ce soiez vos ", "dont ces letres parolent, ", "car nos savons bien par la damoisele ", "que vos avez delivree ", "que vos estes li mieldres chevaliers de touz cels ", "qui or sont. \u2014 ", "Que volez vos ", "que je face? Je sui pres de faire totes voz volentez. \u2014 Nous volons. font il, ", "que i vos levez ceste tombe ", "et veoiz ", "qu\u2019il a desouz. \u00bb ", "Et il met la main au plus gros chief et la lieve trop legierement ", "et voit dedenz le plus hideuz serpent et le plus felon par samblant ", "dont il oi\u0308st onques parler. ", "Et", "quant il voit Lancelot, ", "si li gete feu si ardant ", "qu\u2019il li brule tout son haubert et ses armes ", "et se lance fors de la tombe en mi le cimetiere ", "si que li arbrisel ", "qui dedenz estoient conmencierent a ardoir por l\u2019ardeur dou feu. ", "Et cil de laienz tornent en fuie ", "et montent as fenestres en haut ", "por veoir ", "conment il sera ", "et Lanceloz gete son escu l devant son vis, ", "puis s\u2019adresce cele part ", "ou il vit le serpent comme cil ", "qui ne doute aventure ", "qui avenir li puisse. ", "Et li serfald]panz li giete feu envenime\u0301 ", "si qu\u2019il li art son escu par defors ", "et Lanceloz le fiert par mi le piz del glaive ", "si qu\u2019il li met el cors et fer et fust. ", "Et il conmance a batre a la terre de ses eles comme cil ", "qui est navrez a mort, ", "et ll met la main a l\u2019espee ", "et li donne grant cop la", "ou il le puet ataindre ", "tant qu\u2019il li fait le chief voler.", "Lors viennent? avant li chevaliers ", "qui ja estoit armez ", "por aidier a Lancelot; ", "et quant il voient ", "qu\u2019il l\u2019a ja occis, ", "si le rec\u0327oivent a grant joie ", "et conmancent li sain a sonner. ", "Maintenant viennent laienz chevaliers, dames et damoiseles tant ", "que ce n\u2019est se merveille non a", "et li dient ", "que bien soit il venuz sor touz ceaux dou monde ; ", "si le moinnent el maistre palais ", "et le desarment. A cels paroles issi de laienz J. granz chevalier. ", "et amenoit o lui grant compaingnie ", "et estoit I. des plus biaux hom ", "que Lanceloz eust onques veu, ", "puis qu\u2019il parti de Kamaalot, ", "et molt resambloit bien gentil home. ", "Et quant cil de laienz le voient venir, ", "si se lievent encontre lui ", "et dient a Lancelot: \u00ab Si\u0302re, veez ci le roi", "qui vient. \u00bb ", "Lors se dresce Lanceloz ", "et dist ", "que bien soit il venuz ", "et il li rant son salu ", "et li gete les braz au col ", "et li dist: \u00ab Sire, ", "tant vos avons desirre\u0301 a veoir et a avoir ", "que Deu merci or somes nos saisi de vos. ", "Et sachiez ", "que nos en avions grant mestier, ", "car tant a este\u0301 nostre pai\u0308s deserte\u0301 et essillie\u0301 et li povre home perdu lor gaingnage ", "qu\u2019il ert des ores mais bien droit, ", "s\u2019il plest a Nostre Seingnor, ", "que lor pertes soient restorees ", "et lor biens restabli ", "dont il ont este\u0301 grant piece soufraiteux. \u00bb ", "Lors s\u2019asiet li uns delez l\u2019autre ", "et li demande li rois ", "dont il est ", "et conment il a non. \u2014 Lancelot del Lac, fait il. \u2014 ", "Or me dites, fait li rois, li rois Bans, li prodom ", "qui morut de duel, ne fu il vostre peres? \u2014 Sire, fait Lanceloz, oi\u0308l. \u2014 ", "Par foi, fait li rois, ", "dont sui je touz aseur ", "que par vos ou par chose ", "qui de vos istra sera cil pais delivrez des estranges aventures ", "qui i aviennent jor et nuit. \u00bb ", "Lors vint avant une dame de si grant aage ", "que bien pooit avoir C. anz;", "si apele le roi, ", "si li dist: \u00ab Sire, je voil a vos parler. \u00bb Li rois se part de Lancelot ", "et commande a ses chevaliers ", "qu\u2019il li facent compaingnie ", "et il dient ", "que si feront il. ", "Lors s\u2019en vait o la dame en une chambre a et ele li dist, ", "quant il fu assis: \u00ab Sire, ", "que porrons nos fere de cest chevalier ", "que Diex nos a amene\u0301 ? \u2014 Je ne sai, fait il, ", "que l\u2019an an doie faire ", "fors qu\u2019il avra ma fille a faire sa volente\u0301. \u2014 ", "An non Dieu, fait la dame, je sai bien ", "qu\u2019il ne la voldra mie panre, ", "quant l\u2019an li offerra, ", "car il aimme tant la roine, la fame le roi Artu, ", "qu\u2019il ne voldroit avoir nule autre, ", "et par ce couvandra il", "que Pan le face si saigement ", "qu\u2019il ne s\u2019en aperc\u0327oive. \u2014 ", "Or an esploitiez, fait li rois, ", "si com vos voudrez, ", "car il covient", "qu\u2019il soit fait. \u2014 ", "Or ne vos entremetez plus, fait la dame,", "car j\u2019en vendrai bien a chief. \u00bb ", "Lors entre li rois en la sale ", "et vient a Lancelot ", "por faire lui compaingnie; ", "si parolent li uns a l\u2019autre ", "et s\u2019entracointent au plus bel ", "qu\u2019il pueent. ", "Si li demande Lanceloz ", "conment il a non ", "et il dist ", "que l\u2019an l\u2019apele Pelle\u0301s de la Terre Foreinne. Endementres ", "qu\u2019il parloient einsi, ", "si resgarde Lanceloz ", "et voit laienz entrer par une fenestre le coulon ", "que mes sire Gauvain. avoit veu autre foiz ", "et portoit en son bec I. encensier d\u2019or molt riche. ", "Et si tost com il fu laienz entrez,", "si fu li palais repleniz de totes les bonnes odors ", "que cuers d\u2019ome porroit penser. ", "Et lors se turent par laienz, ", "qu\u2019il n\u2019i ot celui ", "qui mot deist, ", "ainz s\u2019agenoillierent, ", "quant il virent le coulon venir.", "Et il entra maintenant en une chambre. ", "Lors saillent li sergent et metent les napes sus les dois, ", "si s\u2019asieent li un et li autre ", "sanz ce ", "que nus i deist mot ", "ne nus n\u2019i fu apelez. ", "De ceste chose se merveille molt Lanceloz, ", "si fait autel come li autre ", "et l s\u2019asiet devant le roi ", "et voit ", "qu\u2019il sont tuit em prieres et en oroison ", "et il fait autel ", "comme li autre font. ", "Apre\u0301s ce qu\u2019il furent assis ne demora gueres ", "qu\u2019il vit issir d\u2019unne chambre une damoisele ", "que mes sire Gauvain ot tant resgardee,", "si fu si bele et si avenanz de toutes choses ", "que Lanceloz meesmes dist bien ", "que onques mais a fame ne vit si grant biaute\u0301, ", "se ne fu en sa dame la roine ", "et dist ", "que voir li disoit cele ", "qui laienz l\u2019avoit amene\u0301. Il resgarde le vessel", "que la damoisels tenoit entre ses mains ", "qui est li plus riches a sou esciant ", "qui onques fust veuz par home mortel ", "et estoit fait en samblant de galice : ", "si li est avis, ", "et bien le croit, ", "que ce soit sainte chose et dingne; ", "si conmanc\u0327a les mains a joindre encontre et a encliner le piteusement. ", "Et ausi com la dame passoit? par mi les dois s\u2019agenoille chascuns devant le saint vessel ", "et il si fait ausi. ", "Maintenant furent les tables raemplies de touz les biax mengiers ", "que l\u2019an savroit deviser ", "et li palais fu raempliz de si bonnes oudors ", "com se toutes les bonnes espices i fussent del monde espandues. ", "Quant la damoisele fu une foiz alee par les dois. ", "si s\u2019an torne droit a la chambre ", "dont ele estoit venue. ", "Quant ele s\u2019an fu alee, li rois Pelle\u0301s dist a Lancelot: \u00ab ", "Certes, sire, je avoie molt grant paor ", "que la grace Nostre Seingnor ne fausist a cest cop tot ", "ausi ", "com ele fist avant ier, ", "quant mes sire Gauvain fu c\u0327aienz. \u00bb \u2014 ", "Biau sire, fait Lanceloz, il n\u2019est mie mestier que Nostre Sires ", "qui tant est debonnaires soit toz jorz couroueiez a ses pecheors. \u00bb ", "Quant li rois ot mengie\u0301 par loisir, ", "si leverent les napes ", "et li rois demande a Lancelot ", "qu\u2019il li samble del riche vesse! ", "que la damoisele aporta. \u00ab Il me samble, fet il, ", "que de damoisele ne vi je onques si bele; ", "de dame ne di je mie.\u00bb ", "Quant li rois entant ceste parole, ", "si pense tantost a ce ", "qu\u2019il ot oi\u0308 de la roine Genievre ", "et bien croit ", "que ce soit voirs ", "que l\u2019an li", "ot dit. ", "Si vient a Brisane, la mestresse sa fille, cele ", "qui devant avoit ", "a lui parle\u0301, ", "et li conte ce ", "qu\u2019il ot respondu de sa fille. \u00ab Sire, fait ele. iel disoie bien. ", "Or m\u2019atandez l. poi ", "et je irai a lui parler. \u00bb Ele vient a Lancelot ", "et li conmance a demander noveles del roi ", "et li dist teles ", "com il les set de la roine. \u00ab Sire, fait ele, ce ne vos demant je mie, ", "qu\u2019il n\u2019a gueres ", "que je la vi sainne et joieuse. \u00bb ", "Et il tressaut touz de joie, ", "quant il l\u2019oit parler ; ", "se li demande ", "ou ele la vit. \u00ab Sire, fait ele, ", "ci pres a Il. liues ", "ou ele gerra anuit. \u2014 Dame, fait il, vos me gabez! \u2014 ", "Si m\u2019ai\u0308st Diex, fait ele, no fas; ", "et por ce que vos m\u2019en creoiz mielz, venez o moi ", "et je la vos monsterrai. \u2014 ", "Certes, dame, fait il, volentiers. \u00bb ", "Lors envoie querre ses armes ", "et cele vait? endementres au roi ", "qui l\u2019atandoit en la chambre. Il li demande ", "conmant ele a esploitie\u0301. \u00ab Faites tost, fait ele, vostre fille monter ", "et l\u2019anvoiez a la Quasce au plus tost ", "que vos porrez, ", "et je irai apre\u0301s entre moi et Lancelot ", "et li ferai antandant, ", "quant nos serons la,", "que ce est la roine. ", "Et je ai aparillie\u0301 J. tel boivre", "dont je li donrai ", "et puis qu\u2019il en avra beu et la force li sera montee el cervel, ", "ge ne dout mie ", "qu\u2019il ne face ma volente\u0301 tote ", "et ansi porra avenir ", "quanque nos alons querant.\u00bb Li rois fait sa fille aparillier ", "et li baille XX. chevaliers ", "qui la conduiront au chastel de la Quasse. ", "Et quant il vindrent la", "et il furent descendu, ", "si firent faire en une sale le plus riche lit ", "que l\u2019an pot ", "et s\u2019i coucha la damoisele, ", "puis que cil voldrent ", "qui ? laienz l\u2019avoient amenee. ", "Et Lanceloz ot prises ses armes ", "et monta en son cheval ", "et s\u2019em part ", "et il laisse cele ", "qui l\u2019i avoit amene\u0301, ? ", "si chevauchent tant entre lui et Brisanne ", "que il vindrent au chastel de la Quasse. ", "Quant il i furent venu, ", "si estoit nuiz oscure ", "ne la lune n\u2019ert pas encore levee. Il descendent ", "et Brisane le moinne en I. chambre ", "ou li chevalier estoient; ", "et quant il le voient venir, ", "si se drecent encontre lui ", "et dient ", "que bien soit il venuz, ", "si le desarment. Laienz avoit molt grant clarte\u0301, ", "car il i avoit bien dusqu\u2019a XX. cierges alumez. ", "Et Brisane ", "qui ot une soue pucele acointie de ce ", "qu\u2019ele voloit faire li ot baillies les poisons ", "et li dist: \u00ab ", "Quant tu orras ", "que je demanderai boivre, ", "si en aporte plainne coupe et le donne a Lancelot ", "ne nul autre ne li aporte ", "tant com il voille boivre \u00bb ", "et ele dist: \u00ab Volentiers. \u00bb ", "Quant Lanceloz fu desarmez, ", "si ot talant de boivre a ce qu\u2019il ot eu chaut a venir: ", "si demande ", "ou est sa dame la roine. \u00bb Sires, fait ele, ele est en cele chambre ", "et est ja endormie au mien esciant. \u00bb ", "Et il demande le vin et la damoisele", "a cui il avoit este\u0301 conmande\u0301 aporte le boivre ", "qui plus estoit clers ", "que fontainne et de coulor a vin. La coupe n\u2019ert pas grant, ", "si fu toute plainne; ", "et il ot talant de boivre et la dame li dist: \u00ab Sire, buvez tout, ", "car il ne vos fera ja se bien non, ", "car je cuit ", "que vos ne beustes onques mais de tel. \u00bb ", "Et il prant la coupe et la boit toute plainne ", "et troeve la poison bonne et douce, ", "si en demande encore autant ", "et cele li aporte ", "et il boit tout outre.", "Lors est envoisiez et plus emparlez ", "qu\u2019il ne selt; ", "si dist a Brisane ", "conment il porra veoir sa dame la roine. ", "Ele le resgarde", "et voit ja ", "qu\u2019il est touz muez, ", "car il ne set ou il est ", "ne conment il vint laienz, ", "ainz cuide vraiement estre en la cite\u0301 de Kamaalot ", "et li est avis ", "qu\u2019il parole a une dame ", "qui toz dis faisoit compaingnie a la roine, ", "des lors que la dame de Meloaut fu morte. ", "Et quant ele le voit si afole\u0301 ", "et qu\u2019ele connoist bien ", "qu\u2019il porra estre legierement deceuz, ", "si dist: \u00ab Sire, ma dame puet ja bien estre endormie. ", "Que demorez vos tant ", "que vos n\u2019alez a li ? \u2014 ", "Por ce, fait il,", "qu\u2019ele ne me mande mie, ", "n\u2019i voil je mie aler : ", "mais", "s\u2019ele me mandoit, je i iroie. \u2014 Enon Dieu, fait ele, vos en orrez. par tans noveles. \u00bb ", "Lors entre en la chambre et fait samblant ", "qu\u2019ele ait parle\u0301 a la roine, ", "puis vient a Lancelot", "et li dist: \u00ab Sire, ma dame vos atant et vos mande", "que vos ailliez a li parler. \u00bb ", "Et il se fait maintenant deschaucier ", "et entre en la chambre em braies et en chemise et vient au lit ", "et se couche avec la damoisele. conme cil ", "qui cuide ", "que ce soit la roine. ", "Et cele ", "qui riens ne desirroit fors avoir celui de cui terrienne chevalerie estoit enluminee le rec\u0327oit liee et joieuse ", "et il li faisoit tel joie ", "et tel feste com il faisoit a sa dame la roine. ", "Einsinc sont mis ensemble le millor chevalier et le plus bel ", "qui or fust et la plus bele pucele et de haut lignage ", "qui fust alors; ", "si se desirrent par diverses entancions, ", "car ele ne le fait mie tant por la biaute\u0301 de celui ", "ne por luxure ne por eschaufement de char come ele fait por le fruit recevoir ", "dont toz li pai\u0308s doit venir a sa premiere biaute\u0301, ", "qui par le dolereux cop de l\u2019espee as estranges ranges avoit este\u0301 desertez et essilliez, ", "si com il devise apertement en la Queste del Graal. ", "Et cil la desirroit tout en autre manniere, ", "car por sa biaute\u0301 ne la couvoitoit il pas, ", "mais il cuida ", "que ce fust sa dame la roine ", "et par ce fu il eschaufez ", "qu\u2019il la connut ausinc ", "com Adam fist sa fame, ", "mes non mie en tel maniere, ", "car Adam connut sa famei leaument et par le conmandement Nostre Signor; ", "et cil connut ceste ? em pechie\u0301", "et en avoutire et contre Deu et encontre Sainte Eglyse, ", "et neporquant li Sires ", "en ", "qui tote pitie\u0301 abite ", "et qui ne juge mie selon les faiz as pecheors resgarda ceste assamblee ", "selonc le preu a ceus del pai\u0308s com cil ", "qui ne voloit mie ", "qu\u2019il fussent touz dis en essil: ", "si lor donna tel fruit engendrer et concevoir ", "que por la flor de virginite\u0301 ", "qui iluec ! fust corrumpue ", "et violee fu recouvree une autre flor ", "de cui bien et de cui tandror \u00bb mainte terre fu replenie et rasouagie; ", "qu\u2019ausinc com l\u2019Estoire del saint", "Graal nos fait antandant, ", "de ceste flor perdue fu restorez Galaad, li virges, li tres bons chevaliers, ", "cil ", "qui les aventures del saint Graal mist a fin ", "et s\u2019asist el perilleus siege de la Table Reonde", "ou onques chevaliers ne s\u2019estoit assis ", "qui ne fust morz. ", "Et tout", "ainsi com li nons de Galaad avoit este\u0301 perduz en Lancelot par eschaufement de luxure, ", "tout ansi fu recouvrez en cestui par atenance de char : ", "car il fu virges en volente\u0301 et en oevre jusqu\u2019a la mort, ", "si com l\u2019estoire le devise. ", "Einsine fu recouvree flor pour flor, ", "car en sa nessance fu flor de pucelage estainte et maumise: cil ", "qui puis fu flor et mireor de chevalerie, il fu restorez par le conmun assamblement; ", "et se virginitez fu empirie en ce ", "qu\u2019il fu conceuz, bien en fu li mesfaiz amandez en sa vie par sa virginite\u0301 ", "qu\u2019il randi sainne ", "et antiere a son Sauveor, ", "quant il trespassa del siecle, ", "et par les granz biens ", "qu\u2019il fist en sa vie, ", "Si se taist ores li contes de lui ", "et retorne a Lancelot ", "qui toute la nuit jut o la damoisele ; ", "se li toli le non ", "a cui ele ne pot puis vraiement recouvrer, ", "car", "se l\u2019an la poi\u0308st au soir apeler pucele, ", "cil nons li fu i changiez en damoisele a l\u2019andemain. ", "Quant \u00bb li jorz aparut, ", "si s\u2019esveilla Lanceloz ", "et resgarda entor lui, ", "mes il ne vit point de clarte\u0301, ", "car toutes les fenestres estoient si estoupees ", "que li soulauz n\u2019i pooit entrer poi ne grant. ", "Lors se merveille ", "ou il est et taste tout entor lui ", "et troeve la damoisele; ", "se li demande ", "qui ce est, ", "et il estoit ja revenuz en son mimoire, ", "car la force de la poison estoit faillie, ", "des lors que il connut la damoisele charnelment. ", "Et ele li dist: \u00ab Sire, je sui J. damoisele, fille au roi Pelle\u0301s de la Terre Foreinne. , ", "Quant il l\u2019antant,", "si perc\u0327oit maintenant ", "comment il a este\u0301 deceuz; ", "si saut dou lit tant dolanz ", "que nus plus ", "et prant sa chemise et ses braies", "et se vest ", "et chauce ", "et prant ses armes. ", "Quant il fu touz ", "armez, il vient a la chambre ", "ou il avoit geu et ouvre les fenestres ; ", "et quant il voit cele ", "par cui il a este\u0301 deceuz, ", "si est tant dolanz ", "qu\u2019il cuide bien issir del sans ; si panse ", "qu\u2019il s\u2019en vengera orandroit sanz plus atandre. ", "Lors traist l\u2019espee ", "et vient vers la damoisele ", "et dist trop durement iriez: \u00ab Damoisele. vos m\u2019avez mort: ", "si couvient ", "que vos en muiriez, ", "car je ne voil ", "que jamais decevoiz home en tel manniere ", "com vos m\u2019avez deceu. \u00bb ", "Lors dresce l\u2019espee contremont ", "et cele ", "qui grant paor a de morir li crie merci a jointes mains ", "et dist: \u00ab", "Ha, frans chevaliers, ne m\u2019oci mie por cele pitie\u0301 ", "que Diex out de Marie Madelainne !\u00bb ", "Et il s\u2019areste touz trespensez ", "et la voit la plus bele riens ", "qu\u2019il onques mais veist ", "et il trambloit si durement d\u2019ire et de mautalant ", "que a poinnes pooit il tenir s\u2019espee", "et se test ", "et pense ", "qu\u2019il fera, ", "ou s\u2019il l\u2019ocirra ", "ou s\u2019il le laira vivre. ", "Et cele li crie toutes voies merci ", "et est devant lui a genouz toute nue en chemise ", "et il resgarde ses ieuz et son vis et sa bouche ", "et voit en lui tant de biaute\u0301 ", "qu\u2019il en devient touz esbahiz. ", "Lors dist tant dolanz que nus plus: \u00ab Damoisele. je m\u2019en irai ", "si vaincuz et si recreanz com cil ", "qui ne s\u2019ose de vos vengier, ", "car trop seroie cruex et desloiax, ", "se si grant biaute\u0301 destruioie ", "com il a en vos.", "Si vos pri ", "que vos me pardoingniez ce ", "que je tres m\u2019espee sor vos, ", "car ire et mautalant le me fist faire. \u2014 Sire, fait ele, je le vos pardoing ", "par si que vostre courouz me pardoingniez. \u00bb ", "Et il li otroie, ", "puis qu\u2019il voit ", "que dire li couvient; ", "si remet s\u2019espee el fuerre ", "et la commande a Deu. ", "Quant il vient a la cort aval, ", "si troeve son cheval ensele\u0301 ;", "si le fist Brisane apareillie celoz le trouvast, ", "quant il vandroit aval,", "quar ele savoit ", "por ce que Lanbien ", "qu\u2019il ne remandroit s\u2019apercevroit de la decevance. ", "Quant il est montez et laienz, ", "si tost com il Il a pris son escu et I. gl. arbre, ", "si s\u2019em part dolanz et courrouciez ", "et entre en ", "qu\u2019il trova apuie\u0301 a I. son chemin ", "et vait pansant si durement ", "qu\u2019il ne set de lui conroi.", "Et li rois de la Quasse por veoir sa fil s fu matin venuz au chastel conte\u0301 ", "conment Lanceloz s\u2019en estoit alez. ", "Quant il vint ", "que l\u2019an li avoit ja la, ", "si la troeve malade ", "et deshaitie de la paor ", "que Lanceloz li ot faite ", "qu\u2019il ne l\u2019oceist;", "si conta son pere. einsi ", "com il li 'estre de li ", "et de Lancel. pit avenu. ", "Quant il sot vraiement rement et plus honorer que devant. ", "Et ne demora pas ist garder molt chieIII. ", "mois ", "qu\u2019il sot ", "qu\u2019ele estoit enceinte et par les usiciens ", "qui li ue ce ert voirs : ", "si en furent si lie\u0301 ", "que nul plus et strent et par la damoisele ", "qui dist ll del pai\u0308s en firent grant joie. ", "Quant Lanceloz ", "se fu partiz de la damoisele, si erra tout le jor entier molt dolanz et courouciez et toz jorz aloit demandant nouveles de Lion son cousin. ", "Quant il ot erre\u0301 i dusqu\u2019apre\u0301s vespres, il resgarda devant lui ", "et vit en I. montaigne l. molt bel chastel; il torne cele part, ", "car il ert tans de herbergier. ", "Quant il est venuz dusqu\u2019au chastel, ", "si troeve I. chevalier ", "qui li dist: \u00ab Sire chevaliers, ", "par ci ne poez vos passer, ", "se vos ne volez jouster. \u00bb Lanceloz pensoit si durement ", "qu\u2019il n\u2019antandi pas a ce ", "qu\u2019il dist; ", "si s\u2019an vait sus le pont ", "ne onques ne laisse son penser. ", "Et cil chevaliers li vient son glaive aloingnie\u0301", "et le fiert si durement ", "qu\u2019il li fait la sele widier ", "et le porte tout envers dedenz le fosse\u0301. ", "Et Illl. vallez ", "qui estoient sus la bretesche li conmancent a crier: \u00ab ", "Ha, sire chevaliers, or vos poez bien baingnier ! \u00bb ", "Et li chevaliers del chastel prant le destrier Lancelot, ", "si entre dedanz la vile; ", "et maintenant fu la porte close. ", "Et quant Lanceloz voit ", "qu\u2019il est chau\u0308z en l\u2019eve, ", "si est touz esbahiz, ", "car il ne set ", "comment il est chaoiz, ", "si sant ", "qu\u2019il afonde. ", "Lors aert a Il. poinz J. arbre ", "qui devant lui estoit ", "et fait tant ", "qu\u2019il est issuz del fosse\u0301 et venuz a terre seche, son escu a son col, son glaive en son poing. ", "Et cil de la bretesche li dient: \u00ab Sire chevaliers, aillors vos couvient querre ostel, ", "car c\u0327aienz ne metrez vos huimais le pie\u0301,", "mais demain ", "se vos reveniez ", "et nos poons recevoir chevalier pescheor, nos vos recevrons volentiers. \u00bb ", "Quant il voit ", "que cil le vont i einsi gabant, ", "si est molt dolanz; ", "lors lor dist: \u00ab ", "Biau seingnor, et de mon cheval ", "car me dites nouveles, ", "se vos les savez. \u2014 ", "Par foi, font il, de vostre cheval ne savons nos riens, mais de celui ", "que vos avez perdu savons nos bien. ", "qu\u2019il est c\u0327aienz et dahaiz ait ", "qui cheval vos donna, ", "car certes il nel poi\u0308st noauz amploier. \u00bb ", "Quant il voit ", "qu\u2019il n\u2019i prandra plus, ", "si est assez plus dolanz ", "que devant ", "et vient desouz en la valee", "et s\u2019asiet auques pres dunne fontainne desouz IlII. arbrisiax, ", "si met son glaive delez lui ", "et s\u2019asiet desus son escu; ", "si est tant dolanz", "et courrouciez ", "tant que la nuiz soit venue. ", "Quant li tans fu apre\u0301s ce J. poi acoisiez ", "et la lune fu levee, ", "si resgarde Lanceloz ", "et voit venir IlI. chevaliers armez, ", "si descendent a la fontainne", "et ostent lor armes, ", "si s\u2019asieent desus l\u2019erbe vert. ", "Apre\u0301s ce ne demora mie granment que IIII. escuier vindrent ", "qui amenerent la damoisele avec aux qui Lancelot avoit gari de l\u2019anvenimement ", "qu\u2019il avoit pris l\u2019autre jor a la fontainne ", "et an plouroit molt durement ", "et les clamoit larrons et trai\u0308tres. ", "Quant Lanceloz le voit plourer, ", "si est molt dolanz, ", "car il n\u2019amoit nule fame plus de li fors la roine. Il se pense ", "qu\u2019il li aideroit sauve s\u2019onor, ", "quant il se porpense ", "qu\u2019il atandra encore ", "tant qu\u2019il voie ", "que cil voldront faire. ", "Quant il l\u2019ont descendue del cheval, ", "si se lievent li III. i chevalier ", "et dient ", "que bien. soit ele venue ", "et ele lor dist ", "que mal soient il trove\u0301 comme desloiaux chevaliers et larrons. \u00ab ", "Ha, damoisele, fait li uns, vos direz ce ", "que vos voudrez, ", "mais desloiaux ne larrons ne somes nos mie. \u2014 ", "Si estes voir, fait ele. ", "Quel greingnor desleaute\u0301 poez vos faire ", "que prandre damoisele en murtre et an repost et de mestre main a li estre son gre\u0301 ? ", "Ne greingnor larrecin ne poez vos faire ", "et tout ce avez vos fait de moi ", "qui en murtre et en trai\u0308son ", "me venistes prandre en la meson mon frere ", "et m\u2019en avez amene\u0301 sanz le seu de lui. ", "Et cuidiez vos ", "por ce ", "que je sui en vostre saisine ", "que je vos aimme plus tost ? ", "Certes nenil, ", "ainz voudroie mielz ", "que vos fussiez trainez a la queue de mon roncin; ", "car trop seroie avillie, ", "se je laissoie le millor chevalier del monde ", "et le plus prodome a", "cui j\u2019ai m\u2019amor donnee por I. si vil chevalier et si recreant", "com vos estes. \u2014 Damoisele, fait il, ", "se vos n\u2019estes amee, ", "que vos vaut ? ", "Certes ce ne porroit pas estre ", "que li mieldres chevaliers del monde ", "et li plus prodom eust mise s\u2019amor en vos,", "car trop la porroit mielz amploier. \u2014 ", "Certes, fait ele, sire chevaliers, cil ", "qui est ore le millor chevalier dou monde ne tient pas", "s\u2019amor a mal emploie en moi, ", "ainz m\u2019aimme bien ", "et amera tant", "com il me savra en vie, ", "et je l\u2019an serai si vraie", "que ja chevalier tant? ", "conme je vive, ne se porra venter ", "que jou li face compaigniea; ", "et se je bien voloie faire si grant desloiaute\u0301 ", "que j\u2019en vousisse I. mestre en son leu, ", "ja ", "si m\u2019ai\u0308st Diex si mauvais chevalier ", "com vos estes n\u2019i metroie, ", "ainz i mestroie tel ", "dont l\u2019an ne me devroit mie blasmer.\u00bb ", "Lors se courrouce li chevaliers ", "et dist a la damoisele : \u00ab ", "Et por Deu, ", "car nos dites or ", "qui est cil chevaliers ", "qui tant est prodom et", "qui si loiaument vos aimme ? \u2014 ", "Certes, fait ele, il ne fai\u0302t mie a nommer devant ", "si noiant home ", "com vos estes et neporquant por vos grever plus, vos dirai je ", "qui il est: ", "ce est mes sire Lanceloz del Lac, ", "c\u2019est cil ", "que vos n\u2019oseriez atandre a cop pour tout le reaume de Logres. \u2014 ", "Celui? fait li chevaliers. ", "A mal eur soit il ore le millor chevalier dou monde!", "Certes il ne le porroit pas estre, ", "car il fu filz au plus mauvais roi et au plus failli de cuer ", "qui onques portast couronne et bien monstre en la fin ", "qu\u2019il estoit noianz ; ", "car li rois Claudas mes cousins le deserita de toute sa terre ", "si", "qu\u2019il s\u2019anfor et morut de duel. ", "Et por ce di je ", "que de si mauve\u0301s roi ne porroit pas issir le millor chevalier del monde. \u2014 ", "Ha, dant mauvais chevaliers, fait ele, ", "si m\u2019ai\u0308st Diex, ", "s\u2019il fust ja ci. ", "ja ceste parole ", "ne vos issist mais de la goule, ", "car vos n\u2019eussiez cuer del dire por tote la terre le roi Artu. \u2014 Damoisele, fait il, vos diroiz ce ", "que vos plaira", "et je vos escouterai, ", "mais toutes voies vos di je ", "que vos fac\u0327oiz ma volente\u0301 debonnairement ", "et ne soiez pas si vilainne ", "qu\u2019il vos couviengne faire force, ", "car je ne vos ameroie ja puis ; ", "et vos veez bien ", "qu\u2019il estuet ", "que vos le fac\u0327oiz, ", "car la force n\u2019est pas vostre ", "et mes voloirs i est. \u2014 ", "Fi, fait ele, par male aventure ", "ainz fusse je arse ou noie ", "que je par si mauvais home fusse honnie, ", "quar si m\u2019ai\u0308st Diex, ", "pis ne porroie je faire. \u00bb ", "Et il conmande as chevaliers et as escuiers ", "qu\u2019il se traient en sus, ", "car il velt touz seus remanoir avec cele", "qu\u2019il aimme ", "et dont il cuide bien faire sa volente\u0301 sanz contredit.", "Quant cil s\u2019an sont d\u2019iluec ale\u0301, il prant la damoisele et la giete souz lui ", "et dist ", "qu\u2019il li fera a force, ", "s\u2019ele ne li veult otroier debonnairement. ", "Et ele s\u2019escrie: \u00ab ", "Ha, gentils hom Lanceloz,", "por quoi n\u2019estes vos ci ? ", "Si vengissiez moi et vos de la honte ", "que cil lerres vos velt faire. \u00bb ", "Lors conmance a guenchir et a detordre soi au plus ", "qu\u2019ele ! puet ", "et il la tient molt estroit entre lui et la terre. ", "Et cele se rescrie: \u00ab ", "Ha, Lanceloz, biaux douz amis, li vostre secors me tardera moult, ", "ce m\u2019est avis. \u00bb ", "Et Lanceloz ", "qui bien ot veu ce", "qu\u2019il orent fait ", "et antandues toutes les paroles ", "qu\u2019il disoient se dresce? en estant, ", "ce li est avis ", "que trop porroit huimais demorer; si\u0300 prant son escu ", "et traist s\u2019espee ", "et dist a cele ", "qui le regrete : \u00ab Damoisele, n\u2019aiez paor, ", "car je ne sui mie trop loing de vos ", "et mal vos a li chevaliers courroucie, ", "qu\u2019il en morra. \u00bb ", "Lors s\u2019en vait vers aux grant pas, ", "et quant cil le voit venir, ", "si a grant paor de mort ", "et crie: \u00ab Aide aide! \u2014 ", "Par mon chief, fait il, aide ne vos avra mestier, ", "car vos en morrez ", "et il est bien droiz, ", "quant ceste damoisele voliez honir a force. \u00bb ", "Lors hauce l\u2019espee ", "et cil velt foi\u0308r, ", "mais il ne puet, ", "car Lanceloz le fiert ", "si de l\u2019espee", "qu\u2019il li tranche l\u2019espaule senestre, ", "et cil chiet a la terre ", "qui navrez se sent a mort. ", "Et li autre acourent ", "por lui aidier", "et Lanceloz lor laisse corre. l\u2019espee traite, ", "si en occist IlI. tantost a ce ", "qu\u2019il les troeve desarmez; ", "et li autre tornent an fuie a ce ", "qu\u2019il ont paor de morir ", "et s\u2019an vont plus ", "que le pas vers la montaingne. ", "Et Lanceloz prant le millor des III. chevax ", "por ce qu\u2019il avoit le suen perdu ", "et lesse les autres aler par la ", "ou il vuelent; ", "puis vient a la damoisele", "qui ert toute esbahie ", "dont Lanceloz pooit venir ", "et li demande: \u00ab Biaux sire, ", "qui rescousse m\u2019avez, estes vos Lanceloz ? \u00bb ", "Et il dist oil ", "et oste son hiaume, ", "por ce qu\u2019ele le quenoisse mielz.", "Et quant ele set ", "que ce est il, ", "si est tant liee", "que nule plus ; ", "si li giete les braz au col et li fait la greingnor joie ", "qu\u2019ele puet ", "et li demande ", "quele aventure l\u2019a illuec amene\u0301 et a quel ore. ", "Et il li conte? ", "conment il avoit perdu son cheval ", "ne ne pooit el chastel entrer, ", "et", "por ce estoit il venuz souz les arbrisiaux ", "tant que il fust jorz. \u00bb Sire, fait ele, vos ne manjastes anuit ", "ne ier par aventure. \u2014 ", "Vos dites voir, fait il. \u2014 ", "Or vos dirai, fait ele, ", "que nos ferons. Montons sor noz chevax ", "et alons chies une moie cousine ", "qui ci pres maint a pres de demi liue et illec trouverons a mengier et a boivre ", "et biaux liz a noz voloirs. \u00bb ", "Et il dist ", "que ce velt il bien, ", "car ausint ne feroient il riens illuec. ", "Quant il sont monte\u0301, ", "si tornent a destre del chemin ", "et vont tant ", "qu\u2019il viennent a l\u2019entree d\u2019un petit boschet, ", "si voient illuec une maison batillie close de fossez ", "et troevent le pont leve\u0301. La damoisele huche le portier ", "et cil ", "qui bien le connoissoit ist fors em braies et an chemise, ", "si avale le pont. ", "Et la damoisele li dist: \u00ab Va tost, ", "si esveille ma cousine ", "et li di ", "que je li amaing I. chevalier ", "de qui ele sera molt liee, ", "quant ele le connoistra\u00bb. ", "Cil cort por faire son conmandement ", "et Lancelot entre lui et la damoisele passent le pont", "et descendent en mi la cort. ", "Et ne demora gueres ", "que li sires de laienz et la dame furent revestu et apparillie\u0301; ", "si issent fors de la chambre ", "et font cierges alumer ", "por veoir cler. ", "Si viennent a la damoisele ", "et li font trop grant joie ", "et ele dist a sa cousine ", "qu\u2019ele la lest ester ", "et face joie au chevalier ", "qu\u2019ele a amene\u0301, \u00ab ", "car bien saichiez, fait ele, ", "que a plus prodome de lui ne poez vos servir. \u00bb ", "Et cele demande", "qui il est ", "et ele dist ", "que c\u2019est Lanceloz del Lac. ", "Lors li font tuit molt grant joie ", "et le font desarmer. ", "Et la damoisele dist ", "que l\u2019an lor apareille a mengier, ", "car il ne mangierent anuit, ", "et li sires de laienz le dist a ses genz ", "qui bien en firent son conmandement, ", "car il distrent ", "que tout ert prest.", "Si fait mestre les tables ", "et mengierent ", "tant com lor plost; ", "puis s\u2019alerent couchier ", "et dormirent. Au matin J. ", "poi apre\u0301s prime se leverent cil de laienz ", "et demanderent a la pucele ", "quele aventure l\u2019avoit ersoir amenee a tele ore, ", "et cele lor conta ", "conment il lor estoit avenu ", "et conment I. chevaliers l\u2019eust honnie, ", "se ne fust Lanceloz ", "qui l\u2019an garda ", "et li dist ", "que moult li a Diex aidie\u0301 selonc les aventures ", "qui avenues li sont. ", "Quant Lanceloz fu vestuz ", "et apparilliez, il vint en la sale ", "et salua son oste et dist ", "que bon jor li donnast Diex. \u00ab Sire, fait Lanceloz, faites moi mes armes aporter, ", "car je ne voil plus demorer. \u00bb ", "Et cil commande", "que a l\u2019an les aport, ", "mais ainz le fist mangier tout par loisir; ", "apre\u0301s li fait baillier ses armes ", "et il les prant \u00bb,", "E\u0301t quant il fu armez, li sires li demande ", "ou il velt aler ", "et il dist ", "qu\u2019il voldroit estre au chastel ", "qui est laissus en I. montaingne. \u00ab De la aler, fait li sires, vos garde Diex ! je nel vos loeroie en nule manniere, ", "car plus a de V. ", "anz ", "que chevaliers n\u2019i pot antrer ", "qui ne moreust ou fust emprisonnez. \u2014 ", "Comment fu ce dont? fait Lanceloz. Il covient ", "que vos le me diez. \u2014 ", "Et jel vos dirai volentiers. Il a I. an ", "et plus c\u2019uns chevaliers garde l\u2019antree ", "que nus n\u2019i antre", "qu\u2019il a ne conqueist par prouesce d\u2019armes, ", "et por ce ne vos loeroie je en nule manniere a aler cele part, ", "car vos n\u2019am porriez partir sanz bataille. \u2014 Enon Deu, fait Lanceloz, je ne lairoie en nule maniere ", "que je n\u2019i alasse, ", "car je i perdi mon cheval ersoir ne sai en quele manniere. \u2014 ", "Puis que vos avez si grant talant d\u2019aler i, fait li chevaliers, g\u2019irai o vos et verrai l\u2019onor ", "que Diex vos fera ", "et vos conterai entre ci et la tel chose ", "par coi ceste bataille devroit remanoir. ", "Lors dist a ses sergenz ", "qu\u2019en li aport ses armes, ", "car il voldra a mon signor Lancelot faire compaingnie dusque au chastel. ", "Et quant il est armez", "et il sont andui monte\u0301, la damoisele dist a Lancelot: \u00ab Sire, je ai oi\u0308 dire ", "qu\u2019il avra I. tornoiement a Kamaalot. I serez vos ? \u2014 ", "Por quoi le demandez vos ? \u2014 ", "Por ce", "que se je vos i cuidoie veoir, je ne lairoie en nule manniere ", "que je n\u2019i alasse. \u2014 ", "Et je vos di, fai\u0302t il,", "que g\u2019i serai, ", "se je sui en ma lige poeste\u0301. \u2014 ", "Or alez ", "dont, fait ele, a Dieu, ", "car je vos i verrai, ", "se merveille n\u2019est.\u00bb Il s\u2019em partent maintenant. ", "Quant il sont I. poi esloingnie\u0301 del chastel, ", "si dist li chevaliers a Lancelot : \u00ab Sire, vos estes de la meson le roi Artu et compaingnon de la Table Reonde ", "et par ce cuit je bien ", "que vos quenoissiez cels ", "qui en sont conpaingnon. \u00bb ", "Et il dist ", "qu\u2019il ne repaire mie a cort moult, e ", "et par ce nes? ", "puis je pas connoistre touz, mais les plus erranz ", "et cil ", "qui plus quierent aventures cuit je bien connoistre ; ", "et si en i a il maint ", "que je ne connoiz mie, ", "ce poise moi, ", "car il n\u2019en i a nul", "qui assez ne soit prodom et vaillanz \u00bb."]