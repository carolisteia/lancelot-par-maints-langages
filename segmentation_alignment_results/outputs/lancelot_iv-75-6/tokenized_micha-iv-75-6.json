["Lors saut avant li nains ", "et dist a mon signor Vvain: \u00abSire,", "tant sachiez vos de Lancelot ", "qu\u2019il est sains ", "et haitiez ", "ne n\u2019a pas encor V. jorz ", "que je le vi a I. tornoiement ", "qui fu feruz devant le chastel a la Charrete des chevaliers de Gorre et des homes le roi de Norgales, ", "et si le fist si bien a cele assemblee ", "qu\u2019il vainqui tout ", "et emporta tout le pris d\u2019une part et d\u2019autre. ", "Et por ce que vos m\u2019en creez mielz, vos di je ", "qu\u2019il porta armes blanches ", "et J. escu blanc et aida au roi de Gorre ", "si que tuit cil de Norgales furent vaincu. \u2014 En non Deu, fait mes sire Yvain, tu en dis si bonnes enseingnes ", "que l\u2019an t\u2019an doit bien croire: ", "si m\u2019en porrai bien retorner, ", "quant moi plaira, ", "car bien voi ", "que j\u2019ai ma queste afinee, ", "puis que j\u2019en ai oi\u0308es vraies noveles. \u2014 Ja ne poez vos mie retorner a cort, fait li nains, ", "sanz vos autres compaingnons. \u2014 ", "Si puis bien. fait il. \u2014 ", "Or me di, nains, fait Boorz, ", "et de la cort seztu nouveles ? \u2014 ", "Oi\u0308l, fait li nains, li rois a fait mander par toute sa terre ", "qu\u2019il fera ferir J. tornoiement as huitaves de la Magdelainne es prez desouz Kamaalot;", "si envoie touz ses messages as barons de cest pais ", "por ce", "qu\u2019il i soient, ", "et je meismes le vois nonc\u0327ant? a touz les prodomes ", "que je conois ", "qu\u2019il i aillent, ", "car touz li monz i sera. \u2014 Diex doint, fait Boorz, ", "que je aie entre ci et la achevee la besoingne a ceste damoisele, ", "car molt avroie grant joie,", "se g\u2019i pooie venir a tans. \u00bb Longuement ont parle\u0301 ensemble ", "tant", "que Boorz dist a mon signor Yvain: \u00ab Sire, je vos conmanderai a Dieu ", "et m\u2019an irai, ", "qu\u2019il le me couvient faire, ", "car je me hasteroie volentiers de ma besoingne mestre a fin ", "por savoir ", "se je porroie venir au tornoiement a tans: ", "car je sai bien ", "que mes sires i sera, ", "se Diex le deffent de mort et de prison ", "et por lui veoir i voil je estre. \u2014 Sire, fait mes sire Vvain, ", "puis que vos en volez aler, je vos commanderai a Jhesu Crist ", "qui vos contajduie en quel que leu ", "que vos ailliez. \u00bb ", "Et il s\u2019em part maintenant o la damoisele ", "por cui il est de cort partiz. ", "Et mes sire Yvain remest si navrez", "qu\u2019il avoit bien mestier de mire, ", "car il avoit assez perdu del sanc; ", "si se repose entre lui et le nain dusque vers none;", "et quant li chauz fu remez ", "et li solauz fu abaissiez, ", "si monta mes sire Vvain sor son cheval ", "et s\u2019en ala le petit pas tant ", "qu\u2019il vindrent a I. blanche abaie de nonains. Il descent", "et demande l\u2019ostel, ", "et li sergent li saillent a l\u2019encontre, ", "por ce", "que malades lor samble, ", "si le desarment au plus doucement ", "que il pueent ", "et le mestent couchier en une chambre ", "et li font garder ses plaies a une des damoiseles de laienz ", "qui assez savoit de cel mestier. ", "Et quant ele les a veues, ", "si dist ", "qu\u2019il n\u2019a garde de mort, ", "car ele le cuide randre sain et antier dedenz XV. jorz. ", "Si remest ainsi laienz ", "tant qu\u2019il fu auques gueriz des plaies ", "que mes sire Boorz li avoit faites. ", "Quant il fu auques gariz, ", "si se part de laienz ", "et commande les dames a Deu,", "car molt l\u2019avoient servi en sa maladie. ", "Quant mes sire Yvain se fu partiz de laienz, \u00bb ", "si chevaucha toute la semainne ainsi ", "comme aventure le menoit tant ", "qu\u2019il vint a unes broces. ", "Lors resgarda devant lui el chemin ", "et voit une vielle sor J. povre roncin ", "qui traine encoste de lui I. nain tout a pie\u0301 par les chevox", "que il ot granz, ", "si le vait batant des poinz par mi les joes, ", "et il vait criant: \u00ab Aide, aide!\u00bb ", "Et mes sire Yvain se haste de tost aler ", "por secorre le nain, ", "si dist a la vielle, ", "quant il l\u2019a atainte: \u00bb ", "Ha, dame, por Dieu, laissiez le nain, ", "que je vos pri ", "que vos le laissiez. \u2014", "Se vos por moi, fait ele, voliez faire ce ", "que je vos requerroie, je feroie por vos ce ", "que vos me requerriez de cest nain. \u2014 Je ferai por vos ce ", "que je porrai faire, fait mes sire Yvain, ", "si le quitez. \u2014 Le me creantez vos, fait ele, comme loiax chevaliers ? \u2014 ", "OIl, fet il. \u00bb ", "Et ele le laisse maintenant, ", "puis li dist ", "qu\u2019il oste son hiaume de sa teste ", "et ele le voit bel chevalier et bien fait de vis fors tant seulement ", "que les mailles del haubert li paroient el col. a ", "Et ele li dist: \u00ab ", "Biaux sire, fait ele, je vos requier ", "que vos fac\u0327oiz ce ", "que l je vos dirai. \u00bb ", "Et il dist ", "que si fera il bien seurement. \u2014 ", "Or me baisiez, fait ele, une foiz, ", "si vos clamerai quite. \u00bb ", "Et il la resgarde, ", "si la vit laide et si froncie ", "que nule plus, ", "si se targe de respondre, ", "car trop est esbahiz de ce ", "qu\u2019ele li demande. ", "Et ele li dist encor autre foiz: \u00ab Sire chevaliers, ", "s\u2019il", "ot onques loiaute\u0301 en vos, ", "si vos aquitez vers moi.\u00bb ", "Et il li respondi trop corrouciez: \u00ab ", "Ha, dame, demandez moi autre chose, ", "car certes ", "ce ne feroie je mie volentiers. \u2014 ", "Non ? fait ele. Estes vos si loiaux ? ", "Et dahaiz aient tuit li chevalier ", "dou monde ", "por amor de vos et vos, ", "quant vos fustes onques chevaliers.", "Et certes je ne cuit mie ", "que vos le soiez, ", "einz estes aucun ribaut lerres, espie\u0301 de gent ", "qui alez en guise de chevalier", "por estre desconneuz. ", "Et certes se vos fussiez chevaliers, vos ne mentissiez mie vostre foi ", "por la vie perdre. \u00bb ", "Lors li demande son non ", "et il dist ", "qu\u2019il a non Yvain, le fil au roi Urien. \u2014 ", "Certes, fait ele, vos i mantez ! ", "Onques ne fustes celui Yvain ", "qui fu filz au roi Urien, ", "car cil ne fu onques ne menterres ne boisierres, ", "mais vos n\u2019estes mie ce. \u00bb ", "Et il dist ", "qu\u2019il fu filz roiIlrien et cousins mon signor Gauvain. \u2014 Voire, fait. ele, ", "dont m\u2019an vois je a la cort le roi Artu, ", "si me clamerai de vos ", "et conterai au roi toute vostre loiaute\u0301. \u00bb ", "Lors s\u2019an torne ", "et fait samblant ", "qu\u2019ele ! voille aler a cort, ", "et mes sire Vvain en est trop dolanz, ", "si panse", "que mielz li vient il baisier ", "que faire vers lui desloiaute\u0301 ", "dont il soit renomez a; ", "si l\u2019apele ", "et ele retorne ", "et fait samblant", "qu\u2019ele soit molt liee, ", "si se trest pres de lui. ", "Mais an ce ", "qu\u2019il la voloit baisier, ele s\u2019areste ", "et li dist : \u00ab", "Biaux sire, arestez vos I. poi. \u00bb ", "Et il si fait molt volentiers. \u00ab ", "Or vos dirai, fait ele, une autre chose ", "que vos feroiz pour moi, ", "car je voi bien ", "que del baisier n\u2019avez vos mie trop grant talant. ", "Mais veez vos cels pavillons la ? \u00bb", "Si li monstre III. pavillons tanduz en une lande ", "et il dist", "qu\u2019il les voit bien. \u00ab ", "Se vos, fait ele, me voliez baillier I. hiaume et une espee ", "que je vos monsterrai ", "et abatre I. escu ", "qui pert desus l. hiaume devant les pavillons, je vos clamerai quite. \u00bb ", "Et il dist ", "que ce fera il volentiers, ", "que qu\u2019il an doie avenir. ", "\u00abOr an venez ", "dont, fait ele. \u2014 ", "Alez, fai\u0302t il, ", "et je vos siurrai. \u2014 ", "Ha, ", "por Dieu, fait li nains, frans chevaliers, ne la creez mie, ", "que ce est la plus desloial fane ", "que vos jamais veoiz. Aiez merci de cels de cest pai\u0308s", "qui tuit seront torne\u0301 a destruction, ", "se vos faites ce ", "qu\u2019ele vos commande. ", "Certes jamais por pooir ", "que vos aiez n\u2019amanderiez la disieme partie des domages ", "qui en avandront, ", "et vos meismes en morrez. \u00bb ", "Et mes sire Yvain ne respont mot a ce ", "qu\u2019il li dist, ", "ainz s\u2019en vai\u0302t grant aleure apre\u0301s cele dusqu\u2019as pavillons ", "et troeve a desus le lit I. hiaume molt riche ", "et une espee molt bele. \u00ab Est ce ce ", "que vos dites ? fait mes sire Yvain. \u2014 Sire, fait ele, je ne vos demant plus. \u00bb ", "Et il li baille le hiaume et l\u2019espee ", "et ele la prant ", "et il li demande ", "s\u2019il est quites.\u2014 ", "Nenil, fait ele, ", "devant que vos aiez cel escu abatu. \u00bb ", "Si li monstre ", "et il point le cheval et fiert en l\u2019escu a ", "si qu\u2019il l\u2019abat en l. fontenil. \u00ab ", "Or covient, fait ele, ", "que vos preingniez cel escu ", "et laissiez le vostre,", "car autrement diroit cil cui cil escuzest ", "que vos en seriez foi\u0308z. \u00bb ", "Et il prant l\u2019escu ", "qu\u2019il ot abatu ", "et met jus le suen, ", "et la vielle prant le hiaume et l\u2019espee ! et les neue en une corde, ", "puis les lie a la queue de son roncin ", "si qu\u2019ele traine le hiaume ", "et l\u2019espee par la boe et par mi l\u2019ordure. ", "Lors saillent des pavillons dusqu\u2019a XIl. damoiseles; ", "et quant eles voient la vielle ", "qui s\u2019en vait ", "et le chevalier ", "qui porte l\u2019escu ", "qu\u2019il avoit abatu, ", "si batent lor paumes ", "et rompent lor chevos", "et font le greingnor duel dou monde ", "et crient: \u00ab Lasses, chaitives,", "tant avons mal garde\u0301 ce ", "que garder devions. ", "Ha, sire chevaliers, font eles, ", "qui l\u2019escu emportez, moult avez ore fait grant vasselage, ", "qui nos avez honies et deseritees ", "et mis en dolerous servages ", "dont nos n\u2019istrons jamais. Sire, mauvaisement porriez restorer la perte ", "que cil de cest pais recevront ", "por ce ", "que vos avez fait, ", "ne vos n\u2019avez gueres fait de vostre preu, ", "car vos en morroiz comme las chaitis. ", "Et cil de cest pai\u0308s en remaindront povre et essillie\u0301, a toz jorz mes las et soufraiteus. \u00bb i ", "Quant mes sire Yvain les oit si demanter, ", "si en ot molt grant pitie\u0301, ", "si se repant moult de ce ", "qu\u2019il a fait, ", "car bien panse ", "qu\u2019il a mal ouvre\u0301, ", "mais il ne set en quoi; ", "si retorne ", "et vient as damoiseles et lor dist ", "qu\u2019il lor amandera ce ", "qu\u2019il lor a mesfait. \u00ab Sire, fait l\u2019une, ", "jamais ne l\u2019amanderez, ", "car li meffaiz est trop granz: ", "si avez fait pechie\u0301 mortel, ", "quant vos les puceles de cest pai\u0308s ", "qui riens ", "ne vos avoient meffait avez mis en dolor. ", "Et Diex vos en doint vostre deserte!\u00bb ", "Lors est si dolanz ", "qu\u2019il cuide bien del san issir, ", "si dist a cele ", "qui a lui parloit: \u00ab Damoisele,", "car me dites de quoi je vos ai tant mesfait. \u2014 ", "Certes, fait ele, vos le savrez ", "ainz ", "que vos ne cuidiez, ", "et tant vos di je ", "que vos en morrez, ", "se vos ne vos enfuiez. \u00bb ", "Et il dist ", "qu\u2019il ne se movra, ", "ainz atandra savoir s\u2019aucuns vandroit ", "qui riens li deist. ", "Et il resgarde ", "et voit i ", "que pour ce ne lessent lor duel, ", "si li poise moult de ce", "qu\u2019il a fait le conmandement a la vielle. ", "Si atant dusqu\u2019au vespre", "et quant il ne voit ame venir, ", "si lace son hiaume et monte en son cheval ", "et pense ", "qu\u2019il s\u2019en ira, ", "car avec aux ne remaindra il mie. ", "Quant il est montez, ", "si conmande les damoiseles a Dieu ", "et eles ne li dient mot. ", "Et quant il s\u2019en est partiz, ", "si s\u2019escrient: \u00ab Sire chevaliers, ", "a male honte puissiez vos aler ! \u00bb ", "Lors conmancent lor duel ", "et il chevauche tant qu\u2019il vint a l\u2019entree d\u2019unnes broces ", "et troeve J. hermitage! clos de haut fossez. Il vint a la porte, ", "si apele ", "et J. clers li oevre, ", "et il antre anz, ", "puis descent. ", "Et li hermites ", "qui fu fors issus ", "et avoit dites ses ores rec\u0327oit son escu ", "et li fait ses armes oster, ", "si le moinne en sa maison ", "qui grant estoit et bele por les chevaliers erranz herbergier ", "qui par illue passoient;", "et estoit li leus apelez li Hermitages as Erranz. ", "Quant li mengiers fu aparilliez, ", "si s\u2019asist mes sires Yvain en I. prael ", "ou la table ert mise. ", "Et quant il orent mengie\u0301. ", "si demanda li hermites a mon signor Yvain ", "qui il estoit ", "et de quel part et il dist ", "qu\u2019il est de la meson le roi Artus ", "et compainz de la Table Reonde ", "et a non Yvain, li filz le roi Urien. \u2014 Enon Deu, fait il, ", "dont sai je bien ", "qui vos estes. Vostre pere vi je ja maint jor ", "et fui moult ses acointes, ", "quant j\u2019estoie chevaliers erranz devant le couronnement le roi Artu, ", "et de la Table Reonde eusse je este\u0301 compainz, ", "mes je n\u2019i vos entrer por I. chevalier ", "qui i estoit ", "que je haoie de mort,", "si que je le mehaingnai puis des braz. ", "Et li rois Artus,", "quant il fu couronnez, ", "m\u2019an desherita. ", "Mais or me dites ", "se cil de la Table Reonde sont en tel manniere ", "comme jes i vi jadis. \u00bb ", "Et mes sire Yvain li demande ", "conment il les vit dont. \u00ab ", "Par foi, fait il, ", "ce vos dirai ge bien. ", "Quant li rois Uterpandragon soloit ses corz tenir as hautes festes ", "et li compaingnon de la Table Reonde estoient assis au mengier, li clerc de laienz ", "qui metoient les aventures en escrit, ", "einsi com li prodome les contoient ", "a cui eles estoient avenues, estoient ", "dont tuit aparillie\u0301 ", "et aloient adont resgardant par les tables savolr s\u2019aucuns i fust assis ", "qui n\u2019eust plaie en mi le vis : ", "car a cel tans estoient coustumes", "que nus n\u2019i aseoit, ", "s\u2019il n\u2019estoit navrez. ", "Si en vi la une aventure avenir ", "qui moult dut estre chierement comparee ", "et fu a I. Noe\u0308l. Li rois ", "si tenoit sa cort a Cardueil en Gales, li vaillant? Uterpandragon ", "qui plus ama povres chevaliers ", "que nus, Ia et ot mande\u0301 grant gent. ", "Et quant il furent tuit assamble\u0301 et assis au mengier par les tables, ", "si vindrent li clerc ", "avant qui de ce servoient ", "et troverent entre les autres I. chevalier jone home, preu de cors et hardi de cuer et de haut lignage, ", "si n\u2019avoit sor lui ne plaie ne sanc. ", "Quant il le virent, ", "si le monstrerent as autres ", "et cil esgarderent ", "qu\u2019il n\u2019i devoit pas aseoir, ", "puis qu\u2019il ne portoit le signe de la Table : ", "si l\u2019an firent lever", "et aler hors. ", "Et quant li chevaliers vit ce, ", "si en ot moult grant duel, ", "si dist ", "que por defaute de plaie ne seroit il mie ostez une autre foiz; ", "si ala a son ostel et prist ses armes, ", "puis ala a la cort ", "et vit une pucele", "qui servoit devant le roi, ", "si la prist voiant touz cels de laienz ", "et la mist desus le col de son destrier, ", "si l\u2019amporta;", "ne nus ne fust si hardiz por aventure ", "qui avenist, ", "se del cors meismes le roi ne fust, ", "qui se remeussent devant ", "que les tables fussent levees. La damoisele avoit III. freres compaingnons de la Table Reonde ", "qui n\u2019atandirent mie lor sieges ", "et alerent querre lor armes. ", "Quant li rois vit ", "qu\u2019il orent ce fait, ", "si les fait oster des escriz et dist ", "que jamais a la Table ne serroient tant com il vesquist ", "et il suirent tant celui ", "qui lor suer emportoit ", "qu\u2019il l\u2019ataindrent a l\u2019entree d\u2019unne forest; ", "si li coururent sus. ", "Et il estoit de grant prouesce, ", "si se deffandi tant ", "qu\u2019il les occist touz les IlI., ", "mais il rec\u0327ut tant de plaies ", "qu\u2019il ne pot avant aler,", "ainz chei jus pasmez ausi conme touz morz ", "por le sanc ", "dont il avoit trop perdu. Je trespassoie ", "par illuec armez sor mon destrier", "et venoie de Canpercorentin, ", "et quant je vi le chevalier gesir a la terre, ", "si alai cele part ", "et le trouvai tout couvert de sanc et son cheval mort delez lui. ", "Quant il me vit, ", "si me requist ", "por Deu ", "que jel montasse sor mon cheval devant moi,", "si l\u2019emportasse a la cort ", "et le meisse a la Table Reonde, \u00ab ", "car se je trespas ", "illuec,m\u2019ame en sera plus a aise touz les jorz dou monde \u00bb. Je fis ce ", "qu\u2019il me conmanda, ", "si l\u2019amportai a Cardueil. ", "Quant Uterpandragon le vit ", "et il sot la proesse", "qu\u2019il avoit faite ", "et le don ", "qu\u2019il demandoit, ", "si dist ", "qu\u2019il l\u2019avoit bien servi; ", "si le fist mestre en J. des sieges de la Table Reonde, ", "et quant li parent a cels ", "qu\u2019il avoit occis virent le domage ", "que cil lor avoit fet, ", "si le vostrent occirre. ", "Mais li rois dist ", "qu\u2019il les destrui broit, ", "s\u2019il metoient en lui main:", "si vesqui puis li chevaliers Il. jorz ", "et devia a la Table Reonde. ", "Et cele aventure an vi ge avenir, ", "et por ce, fait li hermites, ", "demande je se cil tenoient mes ceste coustume. \u00bb ", "Et il dist ", "que nenil, ", "ainz failli celui jour ", "que Lanceloz et Galehoz li preuz ", "et Hestor des Mares devindrent compaingnon de la Table Reonde", "et s\u2019asistrent sanz plaies, ", "por ce qu\u2019il n\u2019orent pas requis le siege,", "mais li rois les an avoit proie\u0301s. \u00ab ", "Si mistrent, fait mes sire Vvain, une autre coustume ", "qui n\u2019est pas mains anuieuse ", "que cele devant, ", "que nus ne puet mais seoir a haute feste, ", "s\u2019il ne jure sor sainz ", "qu\u2019il a conquis chevalier en la semainne par prouesce d\u2019armes. \u00bb a Assez parlerent cele nuit de la cort ", "et tant", "que mes sire Yvain demanda a l\u2019ermite: \u00ab ", "Biaux sire. j\u2019ai hui veu ci devant en I. val .V. pavillons tanduz devant I. arbre", "ou il pandoit I. escu blanc gote\u0301 a noir ", "et dedenz avoit damoiseles ", "qui menoient grant duel. Savez vos ", "por quoi il le faisoient ? \u2014 ", "Nenil, fait li prodons, ", "se aucuns n\u2019a forfait a Maudit le Jaiant. \u2014 ", "Coment li forferoit on ? fait mes sire Yvain. \u2014 ", "Qui abatroit, fet il, l\u2019escu ", "que vos veistes ", "et emporteroit s\u2019espee et son hiaume que les damoiseles doivent garder, il le tandroit a si grant forfait ", "qu\u2019il en essilleroit tot le pai\u0308s. \u2014 Enon Dieu, fait mes sire Yvain, ", "dont le puet il essillier, ", "car j\u2019ai l\u2019escu abatu. \u00bb ", "Lors li conte ", "ou il trova la vielle ", "et li devise tout ce ", "qu\u2019ele li avoit commande\u0301, ", "et il l\u2019avoit fet, ", "et", "conment il estoit partiz des damoiseles ", "qui faisoient le duel. ", "Quant li prodons l\u2019antant, ", "si dist: \u00ab Sire, trop avez mal fait, ", "car par ce desprisonnez sera Maudit li Jaianz, ", "qu\u2019il essillera tout cest pai\u0308s et metra a servage, ", "com il a fait autre foiz. \u2014 ", "Que fera donc li sires de cest pai\u0308s ? fait mes sire. Yvain. \u2014 Sire, fait il, il n\u2019i a autre seingnor que lui, ", "si vos dirai conment. Il fu einsi au tans Uterpandragon ", "qu\u2019en cest pai\u0308s n\u2019avoit se jaianz non ", "qui conversoient en ceste forest et en cels montaingnes", "et vivoient ausi comme bestes ", "et ocioient touz cels ", "qui venoient ceste part. ", "Quant li rois Artus fu venuz a terre tenir ", "et il or parler de cels diables ", "qui estoient si grant, ", "si vint en cest pai\u0308s a tout grant gent ", "et les occist toz. ", "Quant il vint a l\u2019entree d\u2019unne forest ci pres, ", "si trova en une roche une damoisele reposte, fille d\u2019un jaiant, ", "et estoit de grant biaute\u0301 et tenoit entre ses braz un petit anfant ", "qui ses filz estoit, ", "et ele estoit granz a merveilles ", "et n\u2019avoit mie plus de XV. anz.", "Et quant li rois la volt occirre, ", "si sailli avant. I. chevaliers", "qui lonc tans l\u2019avoit servi ", "et li demanda la damoisele ", "et li rois li donna ", "et? tot le pai\u0308s ", "et li laissa gent a puepler la terre. ", "EtI li jovenciaux crut ", "si que, ", "quant il ot XIlll. anz, ", "qu\u2019il fu greindres ", "que hom de cest pai\u0308s. ", "Quant vient a XV. anz, ", "si le fist ses parrastres chevalier ", "et cil fu de tel force ", "qu\u2019il ne trouvoit chevalier arme\u0301? si pesant ", "qu\u2019il ne troussast sor son col si legierement ", "com l\u2019an feist I. petit anfant. I. jor se correc\u0327a ses parrastres a lui et le feri, ", "et cil l\u2019ocist. ", "Quant la mere vit ce, ", "si courut sus a son fil ", "et il trest s\u2019espee, ", "si occist sa mere ", "et li remest la terre en tel manniere. ", "Quant cil de cest pai\u0308s virent ce,", "si firent homage a lui ", "por estre plus aseur; ", "et quant il fu au desus d\u2019els, ", "si les mist a servage ", "et prenoit les damoiseles a force; ", "et quant aucuns em parloit, ", "si les occioit. Grant piece mena tel vie par ceste terre ", "et s\u2019an fussent la gent ale\u0301 en estrange pai\u0308s, ", "se ne fust une aventure ", "qui lor avint or a un an: ", "si vos dirai quele. Il chevauchoit un jor par mi une forest ", "ci pres tant qu\u2019il encontra I. dame, la plus bele ", "que je onques veisse, ", "et avec li chevauchoit I. chevalier", "qui espousee l\u2019avoit; ", "si se merla au jaiant ", "et li jaianz l\u2019ot tantost occis, ", "puis prist la dame ", "et l\u2019anmena a I. chastel ", "que l'an apele le Chastel del Tertre; ", "si la fist descendre et moult l\u2019annora et la requist d\u2019amors. ", "Et ele dist ", "qu\u2019ele ne l\u2019ameroit ja", "tant com il fust si cruex ", "et il dist ", "que qu\u2019il avoit fait c\u0327a i arrieres, il l\u2019amanderoit de ci en avant; ", "et ele li demanda ", "conment ele l\u2019an creroit. \u00ab Je vos jurerai, fait il, sor sainz ", "que jamais a home ne a\u0300 fame de cest pai\u0308s ne mesferai. \u2014 ", "Ne de cest chastel n\u2019istroiz, ", "se n\u2019est por vostre honte vengier. \u2014 Je ferai ce ", "que vos voldroiz. \u00bb ", "Et il li fiance, ", "si remest el chastel par tel manniere ", "que onques puis n\u2019en issi. ", "Quant il i ot este\u0301 bien demi an, ", "se li anuia moult: ", "si quiert art et angin ", "comment il eust achoison d\u2019issir fors ", "et fist pendre cel escu a cel arbre ", "que vos veistes ", "et fist aporter son hiaume ", "et s\u2019espee en cel pavillon", "que vos veistes ", "et pansa ", "que ", "se li escuz estoit abatuz par chevalier, il s\u2019em porroit bien issir ", "sanz parjurer soi. ", "Quant cil de cest pai\u0308s virent ce ", "qu\u2019il avoit fait, ", "si i mistrent XII. damoiseles", "qui desfandoient as chevaliers erranz ", "qu\u2019il n\u2019i touchassent ", "et ce estoient celes", "a cui vos veistes faire le duel. ", "Or sera li jaianz delivrez,", "si tost com il verra ceste novelle ", "et istra fors, ", "ne ja", "puis a ne trovera home ", "qu\u2019il n\u2019ocie: ", "si fermeront or li chevalier lor chastiaux i ", "et seront si quoi ", "que ja ne se remueront.", "Or avez oi ", "por quor les damoiseles plouroient ", "et quelz maux en vendra a cest pai\u0308s. \u00bb ", "Et mes sire Yvain dist que de cels del pai\u0308s li poise il, ", "qu\u2019il ne l\u2019ont pas deservi ", "que maux ", "lor an deust venir. ", "Cele nuit fu mes sire Yvain assez a aise. Au matin, ", "quant il ot oi\u0308e messe, ", "si prist ses armes ", "et quant il est montez, li prodom resgarde ", "et voit l\u2019escu au jaiant: e ", "Ha, sire, ", "por Dieu, fait il ermites, cel escu laissiez, ", "que se vos l\u2019amportez, vos ne troverez ja home de cest pai\u0308s ", "qui a son pooir ne vos nuise.\u00bb ", "Et il dist ", "que ja autre n\u2019amportera. ", "Atant se part de laienz ", "et chevauche ", "tant qu\u2019il vint a l\u2019entree d\u2019unne forest. ", "Lors encontra II. damoiseles ", "qui portoient I. brachet; ", "et quant eles voient le blanc escu goute\u0301 de noir, ", "si ont tel paor ", "qu\u2019eles ont laissie\u0301 le brachet chaoir ", "et tornent en fuie. ", "Et il point apre\u0301s, ", "si a atainte l\u2019unne ", "et la prant au frain ", "et dist: \u00ab Damoisele, ", "por quoi avez vos si grant paor ? \u2014Sire, fait ele, ", "por cel escu ", "que vos portez. ", "Et", "quant je vos vi ore venir, ", "si\u0300 cuidai ", "que ce fust li sires de cest chastel. \u2014 ", "Or ne vos esmaiez, fait il, vos n\u2019avez garde. \u2014 Sire, fait ele, non, de vos. \u00bb ", "Atant s\u2019en vait son chemin ", "et laisse les damoiseles, ", "si chevauche dusqu\u2019apre\u0301s midi ", "qu\u2019il vint en une valee ", "ou il ot I. bele fontainne desouz Il. ormes. Il vient cele part, ", "si troeve Il. damoiseles et I. escuier", "qui manjoient a la fontainne venoison et pastez de chevrel. Il les salue ", "et eles se lievent contre lui ", "et le prient de descendre,", "et demore avec aux tant ", "qu\u2019il aient mengie\u0301; ", "et il dist ", "que non fera, ", "qu\u2019il n\u2019a ", "Quant il orent auques mengie\u0301, ", "si dist l\u2019unne mon signor Yvain: \u00ab Sire, veez vos ce ", "que je ngnor Yvain: \u00ab Sire, metez vostre hiaume en vostre ste, ", "que cil chevaliers vient a voset ", "se vos estes armez, tions en pais ? ", "Et puis", "que vos l\u2019an avez gete\u0301, il t bien droiz ", "que vos en muiroiz. \u00bb ", "Lors laisse corre nt a terre; il resaillent em piez", "et mestent les mains es cors; ", "si dure tant la mellee ", "qu\u2019il n\u2019i a celui ", "qui ne pit las et travilliez. ", "Tant ont donne\u0301 des cox et ceuz ", "et tant se sont mene\u0301 li chevalier ", "que cil ne se bt plus soffrir, ", "ainz crie merci ", "et tant s\u2019espee", "et dist: ", "Ha, frans chevaliers, merci, fai de moi ce ", "que tu Mdras, sauve ma vie. a\u00bb ", "Et mes sire Yvain rec\u0327oit spee et dist : \u00ab Il te covient fiancer ", "que tu feras ma demande as demoiseles ", "qu\u2019il fera del chevalier ", "et eles dient ", "qu\u2019il en face sa volente\u0301. \u00ab ", "Or te dirai, fait il. ", "que tu feras: tu t\u2019en iras au Chastel del Tertre ", "et se tu i troeves le jaiant, ", "si li diras ", "que Yvain, li filz au roi Urien, a abatu son escu en despit de lui ", "ne ne soit pas si vilains ", "que il a cels de ceanz ", "se preingne ", "ne de cest pai\u0308s, ", "ainz viengne combatre a lui, ", "s\u2019il ose. \u00bb ", "Et cil dist: \u00ab Volez vos ", "que g\u2019i\u0300 aille la ?\u00bb ", "Et il dist ", "que oil. \u00ab En non Deu, fait il, ", "or querez autre ", "qui i voist, ", "que ge n\u2019iroie por tote la terre le roi Artu. \u2014", "Par foi. fait mes sire Vvain, ", "ou tu iras ", "ou je t\u2019ocirrai. \u00bb ", "Et il dist ", "qu\u2019il velt miels ", "qu\u2019il l\u2019ocie ", "qu\u2019il i aille.", "Et Yvain fait samblant ", "qu\u2019il li voille la teste couper, ", "et cil dist ", "qu\u2019il i velt miels aler ", "que morir orendroit; \u00ab ", "mais se l\u2019an m\u2019i fait chose ", "que l\u2019an ne doie, la honte en sera vostre et li domages miens. \u00ab Va, fait il, tu n\u2019as garde,", "mais ainz que tu i ailles, ", "voil je ", "que tu me dies ton non. \u00bb ", "Et il dist ", "qu\u2019il a non Tridans del Plaissie\u0301;", "si s\u2019em part ", "et erra tant ", "qu\u2019il vint au Chastel del Tertre.", "Quant il vint la, ", "si pooit bien estre vespres, ", "car il aloit le petit pas com cil ", "qui estoit moult mesaisiez, ", "que tant ot perdu del sanc ", "que toz ert afebloiez; ", "si descendi au degre\u0301 et vient devant le jaiant ", "qui ne savoit mot ", "que ses escuz fust abatuz, ", "que nus ne li osoit dire, ", "et neporquant cil del pai\u0308s cuidoient bien ", "qu\u2019il le seust. ", "Quant Tridanz vint devant lui, ", "si dist: \u00ab Sire a vos m\u2019anvoie Vvain, li filz au roi Urien, ", "qui en despit de vos a vostre escu abatu ; ", "et se vos a autre vos em prenez, ", "ce sera recreandise. ", "Mais se vos la honte volez venchier, ", "si alez apre\u0301s lui, ", "si en orrez nouveles par vostre escu ", "que il emporte. \u00bb ", "Quant li jaianz ot l\u2019orgoil ", "que Yvain li mande, ", "si en est si dolanz ", "qu\u2019il cuide del sans issir, ", "si ne respont d\u2019unne grant piece ", "et com il parole, ", "si dist a Triadam: \u00ab ", "Ou laissas tu celui ", "qui tant m\u2019a mesfait? \u00bb ", "Et il dist ", "qu\u2019il le laissa a la Basse Fontainne. \u00ab", "Or te part, fait il, I. geu por le message ", "que tu as aporte\u0301: je ne t\u2019ocirrai mie, ", "ainz te ferai vivre en tel manniere ", "que cil i avra reproche ", "qui ci t\u2019anvoia. ", "Ou tu perdras le poing por mon escu ", "qu\u2019il emporte ", "ou tu perdras le pie\u0301", "por mon ne pues tu eschaper. \u00bb ", "Quant il voit ", "qu\u2019il est venuz au mehaing ou a la mort, ", "si est moult dolanz, ", "se li crie merci, ", "mais ce ne li vault noiant ", "et toutes voies essaie il ", "s\u2019il porroit par proiere vaintre, ", "mes ce n\u2019a mestier, ", "car li jaianz demande s\u2019espee ", "et l\u2019an li aporte ", "et il la trest del fuerre ", "et il dist a Triadan ", "que s\u2019il ne met le poing avant, il li coupera la teste. ", "Et quant il voit ", "que faire li couvient, ", "si met sa main sor I. tronc ", "et li jaianz i fiert, ", "si li coupe le poing, ", "et cil se pasme de l\u2019angoisse ", "qu\u2019il sant. ", "Quant il revient de pasmoisons, ", "si dist au jaiant: \u00ab Sire, ", "com avez fait grant cruaute\u0301 de ce ", "que vos m\u2019avez einsi honni ", "et sanz meffait ! ", "Diex me doint encore ", "tant de vie ", "que mes cuers en soit esclairiez!\u00bb ", "Lors se part de laienz si angoisseus ", "que nus plus. ", "Et li jaianz demande ses armes", "et dist ", "qu\u2019il li couvient aler apre\u0301s celui ", "qui la honte li a faite, ", "que jamais ne finera i ", "tant que il an soit vengiez. Cil de laienz font son conmandement, ", "si li aportent armes bonnes et riches ,; ", "et quant il est armez, ", "si li amoinnent I. destrier. fort et isnel ", "qui est plus noirs que more, ", "et il monte. sus ", "et pant a son arc\u0327on I. hache tranchant ", "et mace de fer plomee et pesant ", "et pant a son col s\u2019espee de bon acier. a ", "Et quant il est si atornez ", "que riens ne li faut, ", "si s\u2019em part de la montaingne ", "et vait tele oirre", "qu\u2019il samble ", "que ce soit foudre en son venir; ", "si troeve II. pavillons tanduz dejoste la voie. Il fiert par mi, ", "si l\u2019abat a terre, ", "si troeve I. chevalier et une damoisele ", "qui se dormoit en son lit. Il trest l\u2019espee, ", "si coupe as Il. les testes et les pant a l\u2019arc\u0327on de sa sele ", "et lie l\u2019une a l\u2019autre par les chevox; ", "si s\u2019an torne maintenant cele part ", "ou il cuidoit", "que ses escuz poist estre. ", "Et quant il i est venuz et il ne le troeve, ", "qui li veist les ieulz rooillier et les danz estraindre et croler la teste de grant cuer fust, ", "s\u2019il n\u2019en eust paor, ", "a ce qu\u2019il estoit granz et noirs ", "et antalantez de mal faire. ", "Lors trest l\u2019espee ", "et se fiert es pavillons, ", "si conmance cordes a tranchier et a abatre par terre ", "quanqu\u2019il ataint. ", "Mais il lor avint moult bien ", "qu\u2019il n\u2019i trova home ne fame; ", "et quant il ne troeve ", "qu\u2019il puisse occirre, ", "si s\u2019areste ausi com I. lions,", "quant il a les bisches occises, ", "et il ne troeve a qui il puisse monstrer son corage ", "et apre\u0301s resgarde l\u2019arbre ou ses escuz pendoit ", "qui li ramantoit son maltalant, ", "dont il ne sera ja vengiez,", "si com il dist, ", "devant qu\u2019il ait occis celui ", "qui ceste honte li a faite. ", "Lors s\u2019achemine cele part ", "qu\u2019il le cuide trouver et s\u2019en vait autresi forsenez conme celui ", "cui grant rage chace. ", "Lors a tant ale\u0301 ", "que la nuiz le sorprant a l\u2019antree d\u2019unne forest et", "puis resgarde tout entor soi ", "por savoir ", "s\u2019il veist ne chastel ne maison ", "ou il poi\u0308st herbergier : ", "mes il ne voit fors l. pavillon ", "qui estoit en une valee ", "et estoit auques loing de lui.", "Et il se torne cele part ", "ut ausi conme se deable le chac\u0327assent ; ", "et quant il ii est venuz, ", "si descent ", "et entre dedenz ", "et a trove\u0301 Il. chevaliers et II. dames ", "qui manjoient sus l\u2019erbe fresche et bele. ", "Quant il se resgardent, ", "si voient Mauduit le jaiant venir si grant aleure ", "com il pooit del cheval traire, ", "si le connoissent bien, ", "si en sont si tres durement esbahi ", "qu\u2019il ne sevent mort ou vif a conseillier, ", "quar il cuident bien estre a mort livre\u0301. Il descent maintenant a terre de son cheval ", "et si ne lor dist onques nul mot el monde, ", "ainz oste le frain a son destrier ", "et laisse aler quel part ", "qu\u2019il velt. ", "Et il avoit molt grant talant de boivre et de mangier, ", "si s\u2019asist avec els ne il n\u2019i ot celui ", "qui onques li deist mot. ", "Quant il ot assez mangie\u0301, ", "si vint a son cheval ", "et monta sus", "et se fiert es pavillons ", "si qu\u2019il les a fait a terre verser desus els ", "qui se seoient encore, ", "puis traist l\u2019espee, ", "si occist les Il. chevaliers et les Il. damoiseles, ", "puis se rit del mal", "qu\u2019il a fait. ", "Maintenant se part d\u2019ilueques ", "et il estoit ja nuiz oscure; ", "si chevauche tant la ", "ou il cuide trover gent ", "et abat avant soi trez et pavillosd]ns et loges ", "et destruit ", "quanqu\u2019il ataint et occist chevaliers et dames et damoiseles ", "ne i n\u2019en a plus pitie\u0301 que de chiens. ", "Einsi oirre li jaianz toute la nuit ", "ne ne fine de tuer touz cels. ", "que il ataint. ", "Et quant il vint auques pres del jour, ", "si s\u2019endormi delez une fontainne ", "qui sordoit en une valee. ", "Et mes sire Yvain ", "qui se fu partiz des damoiseles", "qui l\u2019avoient retenu a la fontainne por mengier ", "ou eles ot chevauchie\u0301 tot le jor ", "que il onques ne fina jusqu\u2019a la nuit. ", "Et", "lors vint duse\u2019a une marechiere ", "et vit devant lui une tor ;", "et il vient cele part ", "por herbergier, ", "car il ert bien tans.", "Et quant il vint la, ", "si trova le pont leve\u0301 ", "et il apele tant ", "que J. vallez vint a lui ", "et li demande ", "qu\u2019il velt. \u00ab ", "Ha, biaux amis, fait mes sire Yvain, je sui uns chevaliers erranz ", "qui mestier avroie de herbergier. Saichiez au seingnor ou a la dame ", "s\u2019il me porroient anuit mais osteler. a\u00bb ", "Et li vallez dist ", "qu\u2019il atande tant qu\u2019il li ait demande\u0301. ", "Lors vient a son seingnor ", "et li conte tout ainsi ", "et li sires dist ", "que oi\u0302l volentiers, ", "se ce n\u2019est li desloiaux chevaliers ", "qui a mis cest pai\u0308s a destruction. \u00ab ", "Par foi, fait li vallez, il porte l. escu blanc goute\u0301 de noir. \u2014 ", "Ha, fait il, c\u2019est li desloiax chevaliers lerres ! \u00bb ", "Lors cort a ses armes ", "et fait armer un sien fil jovene chevalier ", "et dist ", "que ja Diex ne li ai\u0308st", "s\u2019il ne vanche son pai\u0308s del destoial ", "qui ainsi les a honniz.", "Et quant il est armez entre lui et son fil, ", "si fait avaler le pont ", "et dist a mon signor Vvain: \u00ab Danz chevaliers. volez vos estre herbergiez ? \u2014 Sire, fait il, ", "oil, ", "s\u2019il vos plaist. \u2014 ", "Et vos le seroiz, fait il, en tel manniere ", "que ja ne vos en loeroiz, ", "car vos n\u2019an poez eschaper ", "sanz mort ou sanz prison en guerredon de ce ", "que vos avez mis cest pai\u0308s a mort et a destruction. \u00bb ", "Lors li courent sur les espees traites ", "et il se desfent au mielz ", "qu\u2019il puet ", "comme cil", "qui a prouesce et hardement; ", "si se cuevre de son escu et lor donne granz cox la ", "ou il les puet ! ataindre et tant fait ", "que il les grieve plus ", "que il lui. ", "si sueffre longuement ", "et il n\u2019en a de riens le peor tant ", "que a fine force les fait reu\u0308ser desus le pont ", "qui estoit desus le fosse\u0301. ", "Et lors s\u2019abandonne plus et plus vers le pere ", "qui moult li avoit fait anui: ", "si hauce l'espee ", "por ferir le desus le hiaume, ", "et cil ", "qui ne l\u2019ose atandre tire a lui son fraing", "et li chevax chiet el fosse\u0301 ", "et li chevaliers avec. ", "Et mes sire Yvain laisse corre, l\u2019espee drecie contremont, au fil ", "et le fiert si durement par mi son hiaume ", "qu\u2019il le fait voler del cheval a terre. ", "Et quant il se voit ainsinc delivre\u0301s de cels. Il.", "qui asailli l\u2019avoient, ", "si en est moult liez, ", "car assez est las et travilliez ; ", "si s\u2019an torne atant ", "et pense ", "que aillors le couvient querre ostel, ", "car il n\u2019est mie bien asenez. ", "Si vint la nuit a IlI. recez a IlII. chevaliers ", ": onques n\u2019i ot celui", "qui le volsist herbergier, ", "ainz li disoit chascuns ", "que males voies puist il tenir, ", "car avec aux ne remandroit il ja, ", "se Diex plaist.", "Quant mes sire Yvain voit ", "qu\u2019il ne trovera ", "qui le voille herbergier,", "si se trest pres d\u2019unne fontainne ", "qui delez lui estoit; ", "et quant il i est venuz, ", "si descent desouz J. pomier ", "et oste son hiaume ", "et desceint s\u2019espee ", "et met jus son escu ", "et se couche sor l\u2019erbe desouz I. petit cerisier ", "et s\u2019andort maintenant a ce ", "qu\u2019il ert las et travilliez que del chevauchier que del combatre ", "qu\u2019il avoit fait le jor. ", "Et au matin, ", "quant il s\u2019esveilla, ", "si ot, ce li est avis, frainte de chevaux ", "et il resgarde devant lui et voit venir Mauduit le laiant, ", "qu\u2019il ne venoit pas si belement ", "qu\u2019il ne feist greingnor freinte ", "que ne feissent XX. chevalier arme\u0301 ", "et depec\u0327oit devant lui tout le petit bois ausi come foudre ", "et aloit maudisant Dieu ", "et jurant, ", "quant il ne voit celui ", "qui l\u2019escu avoit abatu.", "Quant mes sire Yvain le voit venir, ", "si connoist bien a la grandor ", "que ce est cil ", "que l\u2019an li avoit dit; ", "se li escrie de loing, ", "por ce que il ne velt mie ", "que il s\u2019en aut: \u00ab ", "Ha, sire chevaliers, atandez moi, je sui cil ", "que vos querez. \u00bb ", "Et li jaianz ne l\u2019antandi mie, ", "car trop estoit esloingniez, ", "si s\u2019en vait grant aleure ", "com s\u2019il alast le diable chac\u0327ent.", "Et mes sire Yvain ", "qui nel perdra mie, ", "s\u2019il puet, vient a son cheval, ", "si monte ", "et vait apre\u0301s le jaiant tot le chemin. Tant a mes sire Yvain chevauchie\u0301 ", "qu\u2019il vint a l\u2019issue d\u2019unne forest", "et lors vit devant soi un petit ehastel ", "qui estoit apelez le Chastel del Trespas. ", "Et quant il vint cele part, ", "si voit dusqu\u2019 a XV. chevaliers, les lances esloingnies, ", "qui li dient : \u00ab Veez le la le larron ", "qui cels de cest pai\u0308s a mis a destruction!\u00bb ", "Se li crient ", "et li laissent corre tuit ensemble ", "et le fierent ", "si qu\u2019il le portent a terre ", "et ont son cheval occis", "et lui navre\u0301 en II. leus ; ", "si le prannent a force", "et li errachent le hiaume de la teste ", "et dient ", "qu\u2019il l\u2019ocirront,", "s\u2019il ne se rant pour outre\u0301. ", "Et il a si grant angoisse", "qu\u2019il ne puet respondre. ", "Et il le font desarmer ", "et le mestent em prison desouz la tor ", "et dient ", "qu\u2019il le garderont ", "tant que Mauduit vendroit cele part ", "et li bailleront i a faire sa volente\u0301 de la honte ", "qu\u2019il li a faite. ", "Einsi ont receu mon signor Vvain em prison au Chastel del Trespas, ", "si demora laienz Ill. jorz", "que onques nus nel resgarda, ", "mais au quart jor li avint ", "que la dame del chastel l\u2019ala veoir ", "et parla a lui par mi une fenestre de fer ", "qui ouvroit el jardin : ", "se li demande", "qui il est ", "et coment il a non ", "et il respont ", "qu\u2019il est de la meson le roi Artu ", "et compainz de la Table Reonde et a non Yvain, li filz au roi Urien ", "qui tant fu prodom. \u00ab ", "Voire, fait ele. ", "Par Dieu, fait ele, ", "dont me poise il moult, ", "quant vos estes en ceste prison, ", "car je ne cuit mie ", "que vos en issiez sanz mort ou sanz mehaing, ", "car trop vos heent cil de ceanz ", "et tuit cil de cest pai\u0308s. \u00bb ", "Et il dist ", "que il l\u2019an poise, ", "quant il nel puet amander; ", "si esgardera ", "que il voldront faire de lui, ", "car il est ore en lor merci, ", "ce li samble. ", "Lors li dist la dame : \u00ab Sire, li rois Uriens vostre peres fist jadis moult de bien a mon pere le conte del Trespas: ", "si le vos guerredonnerai,", "car au prodome nel puis je mie randre, ", "que morz est piec\u0327a.", "Et por ce vos pri je ", "que vos ne vos esmaiez por chose ", "que nus vos die, ", "car bien saichiez ", "que je ne soufferoie en nule maniere ", "que vos eussiez honte ne domage de vostre cors, ainz vos geteroie fors de ceanz, ", "se je cuidoie ", "que cil de ceanz vos volsissent mal faire. \u00bb ", "Et il l\u2019an mercie moult. ", "Si laisse ore li contes a parler de lui ", "et retorne a Boort le cousin Lancelot ", "que la damoisele enmoinne a sa dame de Galvoie."]