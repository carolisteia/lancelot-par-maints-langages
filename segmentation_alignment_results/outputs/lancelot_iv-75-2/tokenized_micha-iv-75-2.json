["Einsi leissierent celui jor et toute la semainne ", "tant que Lanceloz fu gariz ", "et vient au chevalier ", "qui avoit a non Carmadam et le mercie moult de ce ", "qu\u2019il li avoit fait. \u00ab ", "Si m\u2019ai\u0308st Diex, je ne fuisse mie ", "si liez por le millor chastel ", "que li rois Artus ait comme de ce ", "que vos estes gariz. ", "Si m\u2019an est grant honors avenue. ", "quant tant avez demore\u0301 en mon ostel. \u00ab Biax sire, fait Lanceloz, je m\u2019en voldrai demain aler, ", "si vos demant congie\u0301. \u2014 Sire, fet il, jel vos otroi, ", "puis qu\u2019il vos plaist,", "car outre vostre volente\u0301 ne vos retanroie je mie. ", "Et alez, fait il, ", "que Nostre Sires vos conduie en quel que leu ", "que vos ailliez. \u2014 ", "Diex le face \u00bb, fait Lanceloz. ", "Cele nuit fist li chevaliers plus grant feste ", "qu\u2019il n\u2019avoit fait devant. Au matin ", "quant Lanceloz fu levez, la pucele vint a lui, ", "et quant il la vit,", "si li dist: \u00ab Bele douce amie, bien puissiez vos venir! je m\u2019en voil aler a vostre congie\u0301. \u2014 Sire, fait ele, vos savez bien les couvenances ", "qui sont entre moi et vos ", "et je ne sai ", "quant je vos reverrai mes. ", "Et por ce vos demant je J. de voz joiaux ", "que je puisse garder ", "por l\u2019amor de vos,", "quant vos en serez ", "alez,si que je vos en aie plus en remanbrance. \u2014 ", "Certes, damoiselle, fait il, volentiers. \u00bb ", "Lors prant une soie ceinture a membres d\u2019or ", "qu\u2019il avoit c\u0327einte ", "que la roine li avoit donnee ", "et dist: \u00ab Damoisele, tenez. Sachiez ", "qu\u2019il n\u2019a el monde dame ne damoisele ", "a cui je la donnasse. \u00bb ", "Et cele l\u2019an mercie moult, ", "si la prant joieuse et liee, ", "puis li donna J. fermail d\u2019or ", "et li prie ", "qu\u2019il le port a son col ", "por l\u2019amor de lui, ", "et il dist ", "que si fera il volentiers. ", "Lors demande ses armes ", "et l\u2019an li aporte; ", "et quant il fu armez bien et bel, ", "si prant congie\u0301 a touz cels de laienz ", "et puis monte en son cheval ", "et s\u2019em part entre lui et Lyonel et la vielle ", "qui les mainne tant amont et aval ", "qu\u2019il vindrent au chastel ", "que li. V. frere tenoient ", "que li dus Karles lor peres guerreoit, cil a cui Gaheriez aidoit. ", "Et quant Lanceloz i vint, il avoient ja perdu toute lor terre ne mes I. chastiax ", "dont il n\u2019osoient issir ", "et a la derrienne bataille avoient il perdu la moitie\u0301 de lor homes. ", "Et quant la vielle ot laienz mene\u0301 Lancelot, il demande la verite\u0301 de la guerre; ", "se li conte l\u2019an les greingnors menc\u0327onges del monde ", "et blasment le duc a merveilles ", "et Lanceloz cuida", "que ce fust voirs: ", "si jura son sairement ", "qu\u2019il ne lairoit jame\u0301s les V. freres devant ", "que li dus fust deseritez, ", "et ansi fist Lioniax. ", "Quant la vielle vit ", "qu\u2019il l\u2019orent ainsi jure\u0301, ", "si vint as V. freres ", "et lor dist: \u00ab ", "Biax signor, il vos est mielz avenu ", "que vos ne cuidiez, ", "car je vos ai ceanz tels Il. chevaliers amenez ", "qui mestront vostre guerre a fin ainz I. mois. \u00bb", "Et cil demandent ", "qui il sont. \u00ab ", "Par foi, fait il, les nons ne poez vos ore pas savoir par moi, ", "car il le m\u2019ont desfandu ; ", "mais itant vos di je bien ", "que vos ailliez a aux ", "et lor faites si grant feste ", "com l\u2019an doit faire a II. si prodomes. \u00bb ", "Et cil les vont maintenant veoir et lor font la greingnor joie del monde ", "et se prometent i del tout a lor servise; ", "si firent la nuit moult grant feste a l\u2019un et a l\u2019autre. ", "Et au matin les menerent oi\u0302r messe a une chapele ", "qui laienz estoit. l. ", "poi apre\u0301s prime conmancerent a crier par le chastel : \u00ab ", "Or as armes ! Montez, seingnor chevalier,", "car nostre annemi sont ja a noz murs. \u00bb ", "Et li V. frere sont venu a Lancelot ", "et li demandent ", "s\u2019il voldra porter armes", "et il dist ", "qu\u2019il nel lairoit en nule manniere ", "qu\u2019il n\u2019alast veoir", "conment cil defors sevent jouster, \u00ab ", "mais je voil, fet il ", "que vos ailliez avant, ", "et se? je voi ", "que vos aiez mestier de mon cors, je vos secorrai. \u00bb ", "Lors fait aporter ses armes, ", "et", "quant il est armez et bien et bel, ", "si s\u2019an vait dusqu\u2019a la porte del chastel ", "et fait mener encoste lui son destrier, ", "puis monte as creniax ", "por veoir ", "conment cil defors assembleront a ceaux dedenz,", "et avez lui Lionnel. ", "Et li V. frere orent fait armer lor genz au mielz ", "qu\u2019il pueent, ", "puis issent fors contre lor ennemis et les rec\u0327urent assez bien ", "a ce qu\u2019il estoient poi de gent, ", "et li autre en avoient moult; ", "si conmancerent la mellee moult dolereuse ", "dont il i ot maint chevalier mort et anverse\u0301 a terre. ", "Si s\u2019anfoi\u0308rent cil del chastel ", "tant que Gueheriez ", "et si dui frere vindrent a la bataille a tout grant plante\u0301 de gent. ", "Si tost com il furent assemble\u0301, ", "conmancerent a ferir et a abatre ", "ne onques puis ne se tindrent li .V. frere, ", "ainz les couvint foir, ", "ou il volsissent ou non : ", "si ont assez perdu a cele empainte. ", "Et quant Lanceloz vit ", "que li .V. frere furent desconfit, ", "si dist a Lion", "que or a il trop atendu ; ", "si descent des creniax et monte en son cheval ", "et Lion ausinc; ", "si s\u2019an issent par mi la porte. ", "Et Lanceloz ne resgarde onques fors la ", "ou il voit la greingnor presse ; ", "si torne cele part ", "et se fiert entr\u2019aux", "et si fiert le premier ", "qu\u2019il ataint ", "qu\u2019il le rue mort, ", "puis point outre ", "et en abat I. autre, ", "ausi fait Lion. ", "Et Lanceloz ot mise la main a l\u2019espee ", "et il ert entalantez de faire d\u2019armes, ", "car grant piec\u0327a n\u2019en avoit riens fait; ", "si conmance a ferir granz cox tout entor lui ", "et abat chevaliers et chevaux? ", "et occist", "quanqu\u2019il encontre; ", "si fait tant em poi d\u2019ore ", "que nus ne l\u2019ose atandre, ", "car il occist ", "quanqu\u2019il ataint. ", "Et la ou il encontre par aventure Gaheriet, ", "si li done tel cop par mi le hiaume ", "qu\u2019il li fait santir dusque el test, ", "mais ne l\u2019a mie navre\u0301 a mort. ", "Et cil vole des arc\u0327ons, ", "qu\u2019il cuide bien morir. ", "Et Lanceloz s\u2019em passe outre, ", "que plus nel resgarda, ", "si choisi le duc en son venir, ", "que l\u2019en li ot bien monstre\u0301, ", "et il li vient l\u2019espee adrecie contremont ", "et le fiert ", "si que anz el hiaume li fait le branc d\u2019acier entrer plus de Il. doie, ", "mes ne l\u2019a blesce\u0301 mie en char. ", "Et Lanceloz ne l\u2019espargne de riens, ", "ainz le fiert desus la destre espaule ", "si qu\u2019il li tranche l\u2019espaule et le poing senestre a tout l\u2019escu. Il recuevre l. autre cop ", "et li fait la teste voler ", "et cil chiet morz, ", "dont il ert granz domages. ", "Et quant li autre voient le duc mort, ", "si tornent en fuie, ", "que plus n\u2019i osent arester; ", "et Lanceloz et lij sien les enchaucent, ", "si prannent Guerehet et Agravain ", "qu\u2019il ne voloient torner del champ por lor frere Gaheriet ", "qu\u2019il i laissoient; ", "si pristrent tant des autres", "com il voldrent. ", "Et li V. frere ", "qui orent veu Gueheriet cheoir", "et qui bien connoissoient ", "qu\u2019il avoient le tout perdu par sa prouesce le prannent ", "et le font mener en lor chastel. ", "Si ne fu onques si grant feste ", "com il firent de Lancelot, ", "car il crioient tuit, ", "si com il passoit: \u00ab ", "Bien veingne li mieldres a chevaliers del monde!\u00bb ", "Ensi crioient tuit grant et petit contre Lancelot ", "et il avoit moult grant honte de ce ", "qu\u2019il disoient ", "et moult a li pesoit ", "qu\u2019il le seingnorisoient tant, ja soit ce ", "qu\u2019il l\u2019eust bien deservi.", "Quant Lanceloz vient en mie la rue, ", "si la trouva toute portandue de dras de soie et de pailles ", "et fu toute encortinee contre lui por honor de lui. ", "Si le rec\u0327oivent a si grant feste", "com il pueent plus, ", "et il l\u2019orent desarme\u0301, ", "si li aportent I. robe de cendal vermeille tote fresche. ", "Et quant il est vestuz et apparilliez, il demande a veoir les III. ", "qui pris estoient, cels ", "qui estoient arme\u0301 tuit d\u2019unne manniere ", "et il les avoit toute jor trop couvoitiez a veoir, ", "car moult l\u2019avoient bien fait en la bataille, ", "et", "ce estoient li III. frere. ", "Et l\u2019an les vait ! querre maintenant", "et quant il les vit venir, ", "si les connut bien, ", "mais por ce ", "qu\u2019il ne voloit mie ", "qu\u2019il le conneussent, les fist metre arriere.", "Si est tant dolanz de ce ", "qu\u2019il a este\u0301 contre els en ceste bataille ", "que il ne set ", "qu\u2019il doie faire: ", "car moult amoit Gaheriet de grant amor, ", "et d\u2019autre part il l\u2019am poise moult ", "por amor de Gauvain lor frere: ", "puis conmande a cels de laienz ", "qu\u2019il lor ? facent tant d\u2019onor ", "com il porront, \u00ab ", "car je vos di, fait il, ", "qu\u2019il sont moult prodome et de haut lignage et bon chevaje ", "n\u2019i eusse ja escu font cil oster de la prison", "et les font a metre en l por aux grever. \u00bb ", "Lors les oriez les en avoit. ", "Cele nuit fu la joie et la feste moult grant el demander ; ", "si le couchent a aise et a moult grant onor. ", "Et l\u2019andemain ", "qu\u2019il ot oi\u0308e messe, vint a vielle ", "qui laienz l\u2019avoit amene\u0301 ", "et li dist: \u00ab Dame, je e sui vers vos aquitez. il, par la riens ", "que vos plus amez Sire, fait ele, ofl. \u2014 ", "Or vos quue vos a home ", "qui demant de moi ", "ne dioiz mon non ie ne faites savoir ", "qui je sui. ", "Et savez vos ", "por quoi je le di ? Cil III. chevalier prison sont frere mon signor Gauvain ", "et tant les aim", "que je ne voudroie mie ", "qu\u2019il seussent ", "que je eusse este\u0301 contre aux, ", "car il m\u2019an harroient par aventure; ", "et por ce ne voil je mie ", "qu\u2019il sachent mon non. \u00bb ", "Et ele dist ", "qu\u2019ele nel descouverra ja a nul home. Il vient as .V. freres ", "et lor dit ", "que li III. chevalier soient quite et mis fors de prison", "et cil dient ", "qu\u2019il le feront tot a sa volente\u0301; \u00ab ", "et ancore vos pri je, fait il, ", "que quant je m\u2019en serai alez,", "que vos retaingniez les III. freres c\u0327aienz ", "et lor faites tant d\u2019amor et d\u2019onor ", "que je vos en saiche gre\u0301; ", "car bien sachiez ", "qu\u2019il sont mi ami. \u00bb ", "Et il dient ", "que si feront il sanz faille. ", "Lors demande Lanceloz ses armes ", "et cil dient? ", "qu\u2019il demort encore,", "car trop a poi demore\u0301 avec aux; mes il dist ", "qu\u2019il ne remaindroit en nule mannierea; ", "si s\u2019em part entre lui et Lion. ", "Et", "quant il sont monte\u0301, li V. frere viennent a Gaheriet ", "et le metent fors de prison ", "et li font toute la joie ", "qu\u2019il li pueent faire a lui et a ses freresb. ", "Et il demande maintenant", "qui li chevaliers est ", "par cui il ont este\u0301 desconfit ", "et il dient ", "qu\u2019il ne sevent, ", "se Diex lor ai\u0308st. \u2014 ", "Par foi, fait Gaheriez, ", "ce ne puet estre, ", "car des voz fu il et avec vos vint il c\u0327aienz. \u2014 ", "Par foi, font ? il, de notre gent ne fu? il pas, ", "mais il nos aidoit por l\u2019amor d\u2019une dame ", "qui ceanz est, ", "ne onques son non ", "ne nos vost dire", "ne onques ne le veismes. ", "Mais il nos pria tant de vos servir et de faire toute l\u2019onor ", "que nos porrions, ", "car il dist", "que vos estiez moult si ami. \u00bb ", "Lors se merveillent trop ", "qui ce puet estre, ", "si demandent de quel corsage ! il estoit ", "et de quel fac\u0327on. \u00ab ", "Par foi, fait il, ce est J. des plus biaux chevaliers del monde ", "et est I. poibrunez ", "et ne puet pas avoir plus de XXVI. anz ", "et est tonduz de novel. \u00bb", "Et quant il oient cels paroles, ", "si sont plus desvoie\u0301 que devant,", "si ne sevent que dire, ", "si demorent laienz une semainne entiere et", "tant que Gueheriez fu auques gariz. ", "Lors s\u2019am partirent tuit III. et demandent ", "quelz armes li chevaliers emporta, ", "quant il s\u2019em parti ", "et il dient \u00ab unes noires ", "et un escu blanc a I. lion noir. \u00bb ", "Et il se metent apre\u0301s tot le chemin ", "que cil lor enseingnierent, ", "car il le cuident bien trouver as enseingnes ", "que il porte.", "Et Lanceloz a tant chevauchie\u0301, ", "quant il s\u2019en fu partiz ", "et il et Lion, sanz aventure trover ", "qui a conter face, ", "qu\u2019il jurent la nuit chies une veve dame ", "qui bien les herberja. Au matin ", "quant il orent oi\u0308e messe, ", "si se remistrent en lor chemin ", "et entrerent a ore de prime en une forest ", "qui duroit bien IlI. liues de lonc et une de le\u0301 ", "et l\u2019apeloient cil del pai\u0308s Terique.", "Et quant il orent chevauchie\u0301 dusqu\u2019a ore de midi, ", "si lor greva et anuia, ", "car li soulauz iert chauz et ardanz ", "et lor armes furent eschaufees del souleil; ", "si furent si las et si travillie\u0301 ", "qu\u2019il les couvint a reposer ", "tant que li chauz fust trespassez. ", "Lors mist chascuns pie\u0301 a terre ", "et osterent les seles a lor chevax et les frains? ", "et les laissierent pestre de l\u2019erbe par mi le bois,", "puis osterent les heaumes ", "et abatirent? lor vantailles ", "por recoillir le vent;", "si se couchent desor l\u2019erbe souz l\u2019ombre d\u2019un pomier. ", "Et Lanceloz n\u2019avoit onques dormi la nuit, ", "car trop avoit eu grant chaut. ", "Se li avint ", "qu\u2019il s\u2019andormi a ce ", "qu\u2019il trova la froidor de l\u2019erbe i", "et la douc\u0327or del vant. ", "Et Lions veilla ", "qui n\u2019avoit pas talant de dormir ", "et ne demora gueres ", "qu\u2019il vit venir tout le chemin ferre\u0301 auques loing de lui Il. chevaliers armez ", "qui amenoient avec aux une damoisele ", "et aloient grant joie faisant. ", "Et quant il vindrent pres de Lion, ", "si resgardent derriers aux et tant que li uns d\u2019els dist: \u00ab Par mon chief, veez ci venir un chevalier. ", "Et Lions esgarde loing par mi le bois ", "et voit apre\u0301s aux venir J. chevalier arme\u0301 sor J. destrier tout noir; ", "mais ce ert li graindres de cors et de membres ", "que Lionnel veist mes; ", "si resambloit en son venir foudre ", "qui descent del ciel. ", "Et li uns d\u2019aux li torne l\u2019escu ", "et cil le fiert ", "si qu\u2019il li met le glaive par mi le cors ", "et abat lui et le cheval a terre,", "puis traist l\u2019espee ", "et lait corre a l\u2019autre ", "qui ne l\u2019ose atandre,", "ainz s\u2019en torna fuiant. ", "Et il le vient ataingnant par derriere et ot haucie l\u2019espee ", "por ferir; ", "et quant cil voit le cop, ", "si out paor de morir. ", "si se laisse chaoir a terre, ", "et cil", "qui ne pot son cop retenir fiert en l\u2019arc\u0327on devant ", "si qu\u2019il cope le cheval par mi l\u2019eschine ", "si qu\u2019il abat le chevalier et Ial le cheval; ", "puis a vient a la damoisele ", "qui faisoit trop grant duel ", "et crioit: \u00ab Lasse, mes freres!\u00bb ", "Si la monte devant sor son cheval ", "et s\u2019en torne a tout li tout le chemin", "qu\u2019il estoient venu. ", "Quant la damoisele s\u2019an voit ainsi mener maugre\u0301 suen,", "si commance a crier : \u00ab Sainte Marie, aide !\u00bb ", "et fet si tres grant duel ", "que nus ne le veist ", "qui pitie\u0301 n\u2019en eust. ", "Einsinc s\u2019en vait li chevaliers ", "et enmoinne cele ", "qui ne fine de plourer et de duel faire. ", "Et quant Lion voit ", "qu\u2019il s\u2019em part en tel manniere, ", "si dist ", "que or a il trop atandu,", "quant il en voit einsi la damoisele mener; ", "si ne l\u2019an volt pas einsi laissier aler ne esveillier Lancelot, ", "car il a paor ", "que il nel tiengne a couart ", "ne il ne doutoit rien autant ", "comme lui. ", "Quant Lion est armez au mielz ", "qu\u2019il puet ", "et il est montez en cheval, ", "si prant son escu et sa lance ", "et laisse Lancelot dormant a ", "et s\u2019an torne apre\u0301s le chevalier ", "quanque li chevaux puet aler: ", "si l\u2019aconsuit a l\u2019avaler d\u2019un tertre. ", "Et quant il est pres, ", "se li escrie ", "qu\u2019il est morz. ", "Et cil le resgarde et voit ", "que joster le covient; ", "si met jus la damoisele ", "et sache l\u2019espee ", "et met l\u2019escu devant soi ", "et ganchist le cheval au chevalier.", "Et cil li vient acourant ", "et le fiert ", "si que par mi l\u2019escu ", "et par mi l\u2019auberc li met le glaive sanz plus de mal faire. ", "Et cil l\u2019ataint sor le hiaume ", "et li donne tel cop de l\u2019espee ", "qu\u2019il le fant a destre partie: ", "si l\u2019eust occis sanz falile, ", "mes l\u2019espee li torna en la main ", "et li cox fu granz et de force feruz; ", "si fu Lions si estordiz ", "qu\u2019il chiet a la terre touz pasmez. ", "Et li chevalier remet l\u2019espee el fuerre ", "et fait la damoisele monter el cheval Lion, ", "ou ele volsist ou non. ", "Si le contredist ele assez, ", "mais toutes voies li couvint il a fere ", "et il s\u2019abaisse vers terre ", "et prant Lion par les espaules, tout ainsi com il estoit armez ", "et le trousse devant lui ", "et l\u2019amporte, ", "et anmoinne la damoisele en tel manniere. ", "Si se test ore atant li contes de lui ", "et retorne a Hestor des Mares. ", "Or dit li contes ", "que quant Hestor ", "se fu partiz de Ragidel le chastel ", "et il ot la damoisele \u00bb delivree des lion,", "qui cousine germaine Lancelot estoit, ", "que il chevaucha touz seus einsi ", "comme aventure le portoit ", "et tant que il vint en la forest ", "que l\u2019en apeloit Terique, ", "et ce fu endroit none. ", "Lors encontra I. damoisele montee sor I. palefroi ", "qui faisoit mervilleux duel. Il la salue ", "et ele lui ausi. \u00ab Damoisele, fait il, ", "car me dites ", "por quoi vos plourez. \u2014 Sire, fait ele, ", "por I. des bons chevaliers del monde \u2014 ", "Et qui est cil bons chevaliers ? fait il. \u2014 Ce est, fait ele, Lion, le cousin Lancelot, ", "que uns des plus desleaux chevalier del monde l\u2019anmainne. \u2014 ", "Et qui est, fait il, cil desleaux chevaliers ? \u2014 ", "Ce est, fait ele, Tericam li sires de cel tertre ", "qui l\u2019aporta orandroit sor son cheval, ", "ne sai dont, ", "et le fist despoillier devant moi tout nu en braies ", "et le fist tant batre a ses sergenz de poingnans espines ", "qu\u2019il m\u2019an souvandra a touz les jorz de ma vie; ", "et apre\u0301s le fist geter en sa prison, ", "si com j\u2019ai veu: ", "si en ai si grant pitie\u0301", "que je ne m\u2019en puis tenir de plourer. \u2014 ", "Or me dites, damoisele, fait Hestor, ", "et se je cele part aloie, a quelz enseingnes connoistroie je le chevalier ", "que vos dites ? \u2014 ", "De l\u2019aler. fait ele, ", "ne vos entremetez vos ja par mon lox, ", "car il vos occirroit, ", "s\u2019il vos pooit tenir. ", "Et neporquant l\u2019an le puet bien connoistre a ce ", "qu\u2019il est li greingnors chevaliers dou monde ", "et porte unes armes noires. \u2014 ", "Or vos commant, fait il, a Deu, ", "que n\u2019an quier plus oi\u0308r parler. \u00bb ", "Et cele s\u2019am part maintenant ", "et il chevauche cele part ", "ou ele li ot enseignie\u0301; ", "si a tant ale\u0301", "qu\u2019il vint au tertre. ", "Et lors trouva une tor haute et fort", "qui estoit close ", "put entour de bons murs et de hauz et devant la porte a mains d\u2019unne archiee avoit une fontainne ", "qui sordoit pa tuel d\u2019argent ", "et chaoit en I. perron de marbre et del perron aloit en J. vaissel de plom ", "et pooit estre ausi granz com I. tonne. ", "Delez la fontainne avoit III. pins l\u2019un delez l\u2019autre", "qui erent si grant et si haut ", "que des branches et des foilles estoit toute la fontainne couverte ; ", "si pandoient par mi les guiches dusqu\u2019a XL. escuz et LX. hiaumes et LX. espees. Il resgarde les hiaumes et les escuz et les espees ", "et se merveille por", "quoi l\u2019an les i a mises, ", "puis resgarde les essarz a et voit l\u2019escu Agloval et l\u2019escu Saigremor le Desree\u0301 et le Keu le senechal et le Gocenain d\u2019Estranglot et le Brandeliz, ", "mes des autres ne puet il nus connoistre. ", "Et il vait derriere la fontainne ", "et troeve lestres escrites ", "qui dient: \u00ab ", "Ce sont i li non de ceaux", "qui ceanz sont em prison ", "et veez en la lor armeures. \u00bb", "Et il conmance a lire et troeve lestres ", "qui disoient: \u00ab ", "El vintequatriesme an apre\u0301s le couronnement le roi Artu a conquis Teriquam de la Forest toz les chevaliers ", "dont li non sont ci escrit. \u00bb", "Et il conmance a lire les nons ", "et an connoit ja assez et de tex i a ", "qu\u2019il ne connoist mie ainsi ", "com il estoient la venu des estranges terres : ", "si i trove dusqu\u2019a XXIIII. chevaliers de la meson le roi Artu sanz les V. ", "qui erent compaingne de la queste et sanz Lion. ", "Et quant il voit cel escrit, ", "si\u0300 s\u2019esmerveille plus que de riens ", "que il eust veu onques mes ; ", "si ne croit mie ", "que ce soit voirs ", "que I. chevalier seul poi\u0308st tant de prodomes conquerre, ", "se il n\u2019i avoit trai\u0308son.", "Lors retorne a la fontainne ", "por faire boivre son cheval ", "qui grant mestier en avoit; ", "et en ce qu\u2019il trestornoit, ", "si oit ouvrir l'uis de la porte de la tor ", "et an voit issir le grant chevalier ", "dont la damoisele li ot dit ", "et fu toz couverz de fer ; ", "si crie a Hestor : \u00ab Danz chevaliers, je la vos desfant, la fontainne. ", "Par mon chief mar i abuvrastes vostre cheval! Vos avez ce fait ", "que nus chevaliers n\u2019osast fere. \u00bb ", "Lors laisse corre le cheval ", "et besse le glaive, ", "et cil li vient ", "si roidement ", "qu\u2019il failli. ", "Et Hestor l\u2019ataint bas, ", "que molt i ot mise s\u2019antante ", "por ce que trop le redoutoit, ", "si le fiert ", "si qu\u2019il le porte del cheval a terre tout anvers. ", "Et quant il s\u2019an quide outre passer, ", "et cil resaut sus em piez ", "et prant Hestor par les espaules a II. mains ", "et le trebuche del cheval si felonnessement ", "que a poi qu\u2019il ne li a le col brisie\u0301, ", "puis le lieve contremont ", "et le trousse sor son col, ", "si l\u2019amporte en sa tor ", "et commande a cels de laienz ", "qu\u2019il le desarment, ", "et cil le font tantost. ", "Et il estoit ausi comme touz morz de ce ", "qu\u2019il l\u2019ot abatu. ", "Mes quant il s\u2019aperc\u0327oit ", "et il se voit desarme\u0301 et an la main son anemi, si a tel duel ", "qu\u2019il voldroit bien estre morz, ", "car il n\u2019oti onques courouz ", "qui a cestui li tornast. ", "Lors dist Teriquam: \u00ab Sire chevaliers, je vos tieng a molt prodome, ", "quar onques mais ne trouvai je chevalier ", "qui me poi\u0308st faire les arc\u0327ons vuidier : ", "si vos pris plus que chevalier ", "que je onques veisse et por la prouesce ", "qui est en vos vos meterai je ja em prison, ", "se vos ne me volez fiancer ", "que vos de ceanz n\u2019istroiz sanz mon congie\u0301.\u00bb ", "Et il dist ", "qu\u2019il ne li fiancera ja, ", "car il velt mielz estre a malaise o ses compaignons ", "que avoir touz les biens del siecle avec lui. ", "Lors le fet mestre em prison avec les autres chevaliers ; ", "et quant il est laienz ", "et cil de la meson le ror ", "Artu le voient venir, ", "si conmancerent a plourer de pitie\u0301 ", "et Saigremor li Desraez li dist: \u00ab ", "Ha, Estor, certes je ne vos cuidai jame\u0301s veoir et", "si vos ai je mainte foiz regrete\u0301, ", "puis que je ving ceanz em prison. ", "Mais por Deu, savez vos encore nule nouvele de Lancelot ? \u2014 ", "Certes, fait il, nenil. \u2014 ", "Ha, Diex, font i li autres, ", "tant ? nos perdons en sa mort !a ", "Se il fust vis, ", "encor eussions nos esperance d\u2019eschaper de ceste prison; ", "mais puis qu\u2019il est morz, nos n\u2019en istrons jamais, ", "car trop est cist aversiers de grant force et de tel pooir ", "que nus ne porroit longuement durer a lui. ", "Mais se Lanceloz fust vis, il n\u2019eust ja a lui duree ne plus que Karados li Granz, li sires de la Dolerouse", "Tor qui fu frere a cestui deable. \u2014 Enon Dieu, fait Lionel, je l\u2019ai hui chierement achatee, la mort de celui Karados, ", "car si tost com cil de ceanz sot ", "que je estoie cousins Lancelot, il me fist despoillier tot nu ", "et me fist tant batre d\u2019espines poingnanz", "que je me poi\u0308sse bien baingnier en mon sanc. ", "Mais se Dex me sauve celui ", "dont je me parti n\u2019a pas tierz jor, ", "g\u2019en serai venchiez a ma volente\u0301. \u00bb ", "Einsis est mis Hestor en prison avec ses autres compaingnons el Tertre de la Fontainne. ", "Si laisse ore li contes de lui et de cels ", "qui o lui sont et retorne a Lancelot ", "que Lioniax ot leissie\u0301 dormant. ", "Or dit li contes", "que quant Lanceloz fu reme\u0301s dormant apre\u0301s ce ", "que Lyoniax s\u2019en fu alez, ne demora mie gramment ", "que i ", "par illuec passoit une bele dame ", "qui estoit reine de la terre de Sorestan ", "qui marchisoit a Norgales par devers Sorelois, ", "et menoit avec lui plus de LX. chevaliers armez, ", "si portoient par desus lui IIll. vallez a cheval I. tapiz sor IllI. lances por le chaut, ", "qui mal ne li feist. Ele resgarde le cheval Lancelot ", "qui pessoit ", "et pense ", "que la se gisoit aucun chevalier ", "por soi reposer ", "et quide bien ", "que soit des chevaliers aventureus de la maison le roi Artu. ", "Ele apele II. dames ", "dont l\u2019une avoit non Morgue la fee ", "et l'autre Sedile la roine, ", "et ce estoient les III. fames ou monde ", "qui plus savoient d\u2019anchantement et de charaies sanz la Dame del Lac. ", "Et por ce qu\u2019eles en savoient tant, ", "tant s\u2019entramoient eles ", "si qu\u2019eles chevauchoient ensemble toz dis et buvoient et manjoient. ", "Et ele dist ", "qu\u2019ele velt aler veoir ", "cui cil chevax est: ", "si fait touz les chevaliers arester et enmoinne o li les II. gentilz dames. ", "Si vont cele part a cheval ", "et trouverent Lancelot ", "qui encore dormoit molt fermement. ", "Et eles le resgardent moult longuement, eles le voient de si grant biaute\u0301 ", "qu\u2019il ne resamble mie ,", "si com il dient, home charnel, ", "mes chose fae\u0301e. ", "Et la roine", "qui primes parole dist a chascunne compaigne: \u00ab ", "Par Dieu, dame, vos poez bien dire ", "que onques mais ne veistes si bel tousel. ", "Si m\u2019ai\u0308st Diex, ", "a mon avis molt se porroit prisier la dame ", "qui de tel tousel avroit la seingnorie ", "et pleust ore a Dieu ", "que il m\u2019amast autant com chevaliers ", "ama onques plus damoisele. ", "Si m\u2019ai\u0308st Diex, je m\u2019en tandroie a plus riche ", "que se je avoie toutes les terres dou monde en mon demainne. \u2014 ", "Ha, dame, fait Morgue, molt seroit ore mielz emploiez en moi ", "qu\u2019en vos, ", "car je sui de millors genz ", "que vos n\u2019estes, ", "encor soiez vos roine ; ", "si sai plus cortoisie et honor ", "que vos ne savez, ", "et ", "por ce m\u2019ameroit il plus ", "et tanroit plus richement ", "qu\u2019il ne feroit vos. \u2014 Enon Deu, I- ", "qui plus savoient uenchanteniens suns la dame der Eac. ", "Et la royne dist ", "que elle veult aler veoir ", "qui cils chevals est,", "si vait cele part tout a cheval ", "et trueve Lancelot ", "qui encore dormoit. ", "Et la royne dist a ses compaignes ", "que vous vous poe\u0301s bien dire ", "que vous MN onques mais ne veistes nulle si bele cose. ", "Or vous dirai ", "que nous ferons, fait la royne. ", "Esveillons le. \u2014 Enon Dieu, fait Morgains, ", "ensi ne le ferons nous mie, ", "mais je vous dirai ", "que oh en face. Faisons faire une biere chevaleresce,", "si l\u2019enportons, ch\u2019est li mieldres cors ", "que jou y voie, ", "et le portons. el chastel de la charete. \u2014 ", "Par foy, font Lors comniandent a lors chevaliers ", "qu\u2019il aillent colper der bois; ", "et cil si firent,", "si orent tost fait une litiere. ", "Et les dames ", "si orent tost Lancelot si enchante\u0301 ", "qu\u2019il n\u2019a pooir de soi lever. ", "Lors firent encortiner la fait l\u2019autre dame ", "qui avoit a non Sedile, ", "encor le devroie je mielz avoir ", "que nule de vos, ", "car je sui plus bele et plus anvoisie et plus jone de vos, ", "si le savroie mielz servir ", "et avoir a ma volente\u0301, ", "et ", "por ce me samble il", "que vos vos en devez bien taire ", "et moi parler. \u2014 ", "Or vos dirai, fait la roine, ", "que nos ferons: esvillons le et nos offrons toutes a son servise ", "et cele ", "qu\u2019il voldra tenir remaingne a son servise avec lui. \u2014 Ennon Deu, fait Morgue, ", "einsi nel ferons nos mie, ", "car se nos l\u2019esveillons, ", "espoir il ne daingneroit panre nule de nos II. ", "et ainsi serions nos honnies, ", "s\u2019il nos refusoit. Mes ge vos dirai ", "que l\u2019an face: faisons faire I. biere chevaleresce ", "et ce est li mielz ", "que je i voie, ", "et l'anchantons ", "si qu\u2019il ne se puisse esveillier devant que nos voudrons, ", "si le couchons anz", "et l\u2019an faisons porter. avec nos au chastel de la Charete, ", "et ce est li mielz ", "que je i voie, ", "car quant nos l\u2019avrons an nostre pooir, il fera plus tost ", "quanque nos voudrons. \u2014 ", "Par foi, font eles, vos dites le miels. \u00bb ", "Lors conmandent a lor chevaliers a couper del bois ", "tant qu\u2019il aient une biere chevaleresce ", "et il le firent errent einsi ", "com eles l\u2019orent conmande\u0301 : ", "si orent tost faite la biere ", "et les dames firent lor anchantement. ", "Siont Lancelot tel atorne\u0301 ", "qu\u2019il n\u2019a pooir de soi relever ", "tant com eles volsisent", "et firent encortiner la biere d\u2019unne coute pointe ", "et mestent a la biere le cheval Lancelot devant et. I. palefroi derriers; ", "si l\u2019emporterent en tel manniere ", "et chevaucherent ", "si que, anc\u0327ois que nuiz fust, vindrent au chastel de la Charete ", "et il estoit ainsi apelez ", "por ce que Lanceloz i passa an charrete celui ", "jor que Meleagant enmena la roine Genievre el reaume de Gorre, ", "ainsi com li contes vos a devise\u0301.", "Quant il furent venu au chastel ", "et il orent Lancelot descendu, ", "si le firent mestre en une bele chambre fort ", "et oscure ", "ou il", "a n\u2019avoit que I. huis et Il. fenestres de fer. ", "Maintenant desfirent lor anchantement ", "et il s\u2019esveilla tantost ", "et resgarda tout entor lui et vit grant plante\u0301 de chandeilles ", "et il se conmanc\u0327a a saingnier et dist a soi meesme: \u00ab Sainte Marie, ", "ou sui je ? Par foi, ce est anchantement ", "que je voi, ", "car orandroit je me couchai desouz l\u2019ombre d\u2019un pomier en une forest. ", "et or me sui ci trouvez ", "ne sai en chastel ou en forteresce ou en tel leu", "ou je ne connois home ne fame. ", "Par foi, ", "ou je sui enfantosmez ", "ou je ne sai que dire de moi. \u00bb ", "Lors li sovient de Lion ", "qui delez lui ert couchiez, ", "si resgarde entor lui", "por savoir ", "s\u2019il le trouvast; ", "et quant il voit ", "qu\u2019il n\u2019i est mie, ", "si est tant dolanz ", "qu\u2019il ne set ", "qu\u2019il doie dire, ", "et dist ", "que deable l\u2019ont aporte\u0301 c\u0327a. ", "Apre\u0301s ne demoura gueres ", "qu\u2019il vit l\u2019uis de la chambre ouvrir; ", "si entra laienz une damoisele ", "qui li aporta a mengier a grant plante\u0301. Il la salue, ", "quant il la voit venir ", "et ele ausi lui. \u00ab Damoisele, fait il, par la riens ou monde ", "que vos plus amez, dites moi ", "ou je suis. \u2014 Sire, fait ele, vos estes el chastel de la Charrete ", "qui siet a l\u2019antree de Gorre. \u00bb ", "Et il se seingne de la merveille ", "que il a. \u00ab Sainte Marie, fait il, ", "qui m\u2019i amena ? \u2014 Sire, fait ele, ", "ce ne vos dirai je mie; ", "mais mengiez ", "et efforciez vos ", "et vous couchiez ", "quant vos plaira en cel lit ", "qui assez est biax et riches. \u2014 ", "Et de Lion, dame,", "car me dites nouveles, ", "se vos savez. \u2014 ", "Si m\u2019ai\u0308st Diex, sire, fait ele, je ", "ne sai ", "ou Lioniax est ", "ne onques n\u2019en or parler a mon esciant ", "et ", "por ce ne vos en sai ge dire voir ne manc\u0327onge. \u00bb ", "Quant il oit ", "que il est einsi del tout desvoiez, ", "si ne set que dire, ", "mais toutes voies manjue", "et s\u2019asiet ", "por ce qu\u2019il n\u2019avoit de tot le jor mangie\u0301: ", "si manjue dolanz et courouciez. ", "Et quant il a mangie\u0301, ", "si vient laienz I. vallez ", "qui le deschausclce ", "et il i se couche mai\u0302ntenant en J. lit ", "qui estoit faiz en mi la sale. ", "Si dormi mauvesement toute la nuit, ", "quar onques ne fina de penser a lui et a Lionel, ", "si pensa toute la nuit ", "que onques ne dormi ne reposa. a A l\u2019andemain apre\u0301s ore de prime, ", "quant li solauz fu levez, vindrent a lui les III. dames ", "qui laienz l\u2019orent. aporte\u0301 et furent vestues et acesmees si richement ", "que nule mielz. ", "Et quant eles furent entrees en la chambre, ", "si parla cele des Ill. ", "qui roine estoit : \u00ab Sire chevaliers, vos estes en nostre prison, ", "mais d\u2019itant vos est il bien avenu ", "que la raenc\u0327on sera legiere. \u2014 Dame, fait il, dites la ", "et se je me puis, je me raiembrai. \u2014 Sire, fait ele, la raenc\u0327on est tele ", "qu\u2019il couvient ", "que vos preingniez laquele ", "que vos voldroiz de nos Ill. ", "qui vos plaira; ", "et", "se vos ne le volez faire ", "et vos soiez si orguilleux ", "que nule de nos ne vos plaise, ", "vraiement sachiez ", "que vos n\u2019istroiz jamais de ceanz, ", "ainz i seroiz touz dis em prison. \u00bb ", "Quant il oit ", "que cele li part tel geu ", "qu\u2019il ne feroit en nule manniere, ", "si le tient a molt grant despit; ", "si respont touz courouciez: \u00ab Dame, sui je donc si a vos ", "qu\u2019il couvient ", "que je face amie, voille ou non, ", "ou que je remaingne em prison ? \u2014 ", "Oi\u0308l, fait ele. \u2014 ", "Ja Diex ne m\u2019ai\u0308st, fait il, ", "se je mielz ", "n\u2019amoie estre em prison XX. anz ", "que je de nule de vos Ill. feisse m\u2019amie, ", "car trop me seroie abessie\u0301, ", "que tuit cil ", "qui sont fors Deu ne me porroient amender. \u2014 Voire, fait ele, ", "si avez vos ce dit. ", "Par mon chief, mar le deistes ! Onques chose ne deistes ", "qui tant vos coustast ", "conme ceste fera. \u00bb ", "Et il dist ", "qu\u2019il ne l\u2019an chaut; ", "si se revait couchier en son lit assez plus courrouciez que devant ", "et dist a soi meismes ", "qu\u2019il voldroit mielz estre morz ", "que il sa dame la roine", "qui est fontainne de biaute\u0301 lessast por cels vielles pranre. ", "Et celes s\u2019em partent dolentes et couroucies de ce ", "qu\u2019il les a ainsi refusees", "et le menacent moult ", "et dient ", "que por ceste parole n\u2019istra il jamais de prison la ", "ou il est; ", "ne Morgue ne l\u2019avoit mie coneu ", "por ce qu\u2019il avoit este\u0301 tonduz novelement. \u00ab ", "Par foi, fait la reine, ", "or i puet estre .X. anz ", "qu\u2019il n\u2019en istra, ", "s\u2019il ne prant I. de nos III. \u2014 ", "Par foi, font les Il., ce volons nos bien. \u00bb"]