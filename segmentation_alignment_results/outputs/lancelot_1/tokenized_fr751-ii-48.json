["Sire fait ele porce", "que io le uodroie auoir troue", "Si li conte tote sauenture ainsi con li contes la retraite", "Tant que il quenoit bien", "que cest ele", "que il le quiert", "mais por le corrous quil auoit de la mort au seneschal: ne se wet faire quenoistre a li", "si li dit", "Certes damoisele", "qui port escu blanc ne sai ie nul", "En no dieu fait ele de ce me poise il trop durement", "et il ne tient plus a li parole", "Ains sen part", "si tost comme il lot comandee a dieu", "et cheuauche en tel maniere", "tant quil uient a lissue de la forest", "et il torne a destre uers lr chemin uiee", "et acien", "Si ne demora gaires quil uient a une eue lee", "et parfonde", "mais il ni trueue ne pont ne gue ne passaige nul", "et lors regarde il dautre part de leue", "Si uoit", "i", "petit chastelet moult bien feant", "qui estoit clos de murs batilliez de toutes pars enuiron a la roonde Il esgarde Longuement le chastel", "dont Ia fasons li plait moult a esgarder", "et puis sen torne tot contreual la riuere", "Por sauoir se il i troueroit ne pont ne gue", "mais il nen i trurue point :", "si ne sot", "que faire", "car retorner ne wet il mie atant uoit issir une damoisele dou chastel", "qui estoit tote nue en sa chemisse", "si la menoient", "iiii", "tre ribaus moult uilment", "et tenoit chascuns une hache en sa main", "et ele crioit quantque le pooit crier", "por ciax", "qui li fasoient tele honte", "et tel laidure", "que il la menoient batant tout contrtual la riuiere t", "quant la damoisele uoit le cheualier dautre part la riuiere", "si li comance a crier", "ha: gentis cheualiers secores ceste damoisele", "que ciz ribaut wellent ocire", "ha; frans hons ne mi laissiez morir se uos eutes onques pitie de franche damosele", "Quant bohort", "oit cele", "que si piteusement lapele", "et li prie quil la sekeure", "Sire set", "que faire", "car uolentiers li alait aidier se il poist", "Mais il uoit leue", "si parfonde", "et si perilleuse", "que il cuide bien perir se il se met dedans", "et dautre part il uoit cele", "qui si docement li prie nc", "ci", "Si len prent tes pitiez quil en laisse totes paours", "Si fait le signe de la crois enmi son uis", "puis enbrace lescu", "et broche le cheual des esperons", "et se fiert en leue tot errantment", "Et li cheuaus fu fors", "si comance a noer", "si tost con il ot ntre perdue", "si lenporte daut\u0364 part la riue a quelque painne", "Si ne descendi pas ains cort uers ciax", "qui la damoisele renoient", "que il consieut quil li met le glaiue parmi le cors", "si labat mort aterre", "et li autre sen fuient porre q\u033el estoient desarme"]