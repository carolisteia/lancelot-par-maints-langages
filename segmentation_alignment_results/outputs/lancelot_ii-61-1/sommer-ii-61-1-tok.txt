le pere et le fil 
et le saint esperit. 
et que il nest que vns seuls diex. 
et cil puet toutes choses faire uenir.
Ne nuls nest si pechierres. 
sil se veult racorder a lui. 
quil ne le face uenir al desus de tous Sses anemis. 
Ne a la poissance de lui ne se puet nus prendre. Ieaszal Nertes fait mathagrans iou voi bien 
quil est plus poissans 
que iou ne qui U doie. 
Et sil faisoit tant 
que mes freres fust resuscites et
quil parlast a moi. 
iamais ne creroie en autre dieu 
quen lui
Et quant ioseph oi chou 
que mathagrans disoit. Il sagenoille maintenant et dist. biau sire diex 
qui estoras le monde 
et 
qui feis la lune. et le soleil 
et lez. iiij. elemens 
et daignastes naistre de la virgene marie. 
et fustes pendus en la crois 
et te laissas batre et ferir 
et loier a lestache et uolsis: goster mort en la sainte vraie crois 
pour ton puele rachater de la mort denfer. 
Si vraiement com tu resuscitas au tierc ior de mort. si vraiement 
com ce fu voirs ensi faces tu miracles 
de cest mort. vraiement et apertement. deuant tous cheuls 
qui chi sont. 
ors se drece ioseph en estant 
et apres ne demora gaires. 
que li mors se Lreleua de terre. 
Et quant ioseph uit le mort resuscite. 
si plora de bon cuer 
et en merchia dieu moult doucement. 
puis dist a chiaus 
qui deuant lui estoient. Segnor 
or poes vous bien sauoir
que cils diex 
dont ie vous di est li plus poissans de tous lez autres. 
A cel mot se laisserent tout cheoir as pies ioseph. 
et dirent a hautes vois Sire nous sommes a vous del tout. 
et se nous auons par mesconnissance folie faite. nous sommes prest de lamenderEnseignies nous 
quel loy nous deuons tenir. 
Et ensi furent cil del castel conuerti. 
Et quant li senescaus 
qui lauoit feru parmi la quisse vit 
que tuit receuoient baptesme. 
si reconnut oiant tous
comment il auoit feru ioseph 
et comment sespee auoit este brisiie. 
Et iou quit fait il 
que vous troueres lautre moitie en sa quisse. ors fist mathagrans garder en la quisse ioseph 
si troua on la piece de Llespee 
Et quant il uirent chou 
si en furent esbahi.
Et lors dist mathagrans. sire 
comment porres vous garir. bien fet il se dieu plaist. 
mais vous seres aincois garis de la plaie 
que vous aues en la teste. 
Lors fist erranment aporter la piece de lespee ou li posilns 
et li heus estoit 
si fist le signe de la vraie crois sor la plaie. 
et elle fu tantost garie.
puis traist hors de sa quisse le piece de lespee 
mais moult sesmerueillent tout cil 
quil le virent 
quar au retraire nen virent il issir goute de sanc. 
Et lespee estoit si clere et si blance kil sambloit bien kelle neust onkes entre en char. 
si sesmierueille tous li pules 
Et quant ioseph tint lez. ij. pieces de lespee si dist. Espee ne seras resoldee deuant chou 
que li mieldres cheualiers del monde te tenra entre sez mains. 
et chiert cil 
qui lez hautes auentures del saint graal metera à fin. 
Mais si tost
comme il te tenra reioindront lez. ij. pieces ensamble. 
Et celle partie ki en ma 
car entra ne sera iamais ueue ke li sans nen isse 
deuant ke cil le tiengne. 
Ensi iuga ioseph de lespee
Adont furent baptisie et crestienne tout li sarrazin del castel:. 
si uesqui argon. viii. iorz; 
et quant ioseph se parti dou chastel. 
si retindrent laienz lespee 
et la garderent en grant chierte. 
tant que ge la conquis com a grant paine 
et bien sachoiz 
que gi oi moult grant trauail einz 
que ge le leusse par deuers moi. 
Et puis
que iou loi conquise 
ne fu elle traite fors ore. 
si la port toz iorz ouec moi. 
por ce que ge cuidoie par aucune auenture trouer celui 
qui la reioinsist. 
et meesmement de uos auoie ge grant espoir. 
que uos la reioinsissiez. 
quar il nest encore de nus cheualer si grant parole comme de uos. 
et quant uos y auez falli ge ne sai 
qui i puist recourer 
ore aues oi porcoi elle saine. 
Et ce porcoi ie magenoillais. cest pour chou 
quele est sainte. 
Et porcoi fet hector le baisastes vous. 
por ce fet il 
que le iour 
que iou le baise ne receuerai iou la mortel plaie. 
Or me dites fait mesires Gauuain. 
Comment vous aues non.
Certes fait il iai non helysezler. li fils au riche roy pescheor
qui tient le saint Graal en sa maison. 
Et que ales vous querant fait mesires Gauuain. 
Certes fait helysezler ie vous aloie querant pour ceste espee reioindre. 
Or vous dirai fet mesires Gauuain 
que vous feres. Il est uoirs 
que nous sommes esmeu en la queste del mellor cheualier del monde. 
dont nous ne sauons 
sil est mors ou non
Si vous loeroie en droit consel In 
que vous lvous en uenissiez aueques moi 
tant que nous leussons troue. 
et se nous le trouons fait il. sachies 
quil achieuera la besoigne. 
se mortel proece y puet auoir mestier. 
Qui est cil fait helysez ler 
qui est de si haute proece. 
Enon dieu fait mesires Gauuain cest mesire lancelot del lac. 
Par foy fait helysezler en la uostre 
queste ne me metrai iou ia. 
quar iou nen ai mie le congie. 
mais se vous le troues en aucun lieu 
si li poes dire 
que sil veult ceste espee reioindre 
quil viengne en la maison au riche roy pescshleor. 
quar illueques me porra il trouer et ueoir. 
Et lors lez commande a dieu. 
si sen uait entre lui et la damoisele. quis monseignor Gauuain amena illuec. 
et sen vont chies le riche roy pescshleor 
Et mesires Gauuain se depart de sez compaignons. 
Mais atant se taist ore li contes daus tous 
et parole dagloual tout premierement Chou dist li contes 
que quant agloual se fu partis de ses compaignons
quil erra toute ior 
sans auenture trouuer 
qui a conter face. La Anuit uint a la meson dun hermite. 
ou il herberga la nuit,
Et lendemain se leua bien matin. 
et erra. iiij. iors parmi la forest de lonc et de le 
Au quint ior entra en. j. sentier estroit. 
Et lors encontra. j. cheualier acorant sor. j. destrier arme de toutes armes. 
et sez escus estoit amont et aual tous depechies. 
Et li sans li degoute de sa teste. 
Et quant il fu pres dagloual. 
si li dist. 
ha : gentieus cheualiers aies merci de moi 
et ne me laissies ocirre deuant uous. Sire fait agloual iou ni voi encore nullui 
qui mal vous face. 
ne qui le vous uoelle faire. 
Biau sire fait il vous le verrois par tamps
Car apres moi uient vns cheualiers 
qui me ueult ocirre por noient. 
Et si ma il ia si naure 
comme vous poes ueoir.
Or ne vous esmaies mie sire fet agloual. 
mais laissiez le uenir tot seurement. 
Aches paroles voient uenir. j. cheualier arme de toutes armes. 
Et 
Et quant il vint pres si dist a agloual li cheualiers 
qui naures estoit. Sire Vees uenir le cheualier 
qui ocirre me veult 
Et agloual point maintenant vers lui. 
Et cil li torne la teste de son cheual. 
si sentrefierent si durement 
que li escu ni ont duree. Li cheualiers brise sa lance 
et agloual le fiert si durement. 
que li escus ni ot duree. 
Ains le porte lui et le cheual a terre tout en. j. mont. 
Mais cil 
qui moult ert preus. 
se releua erranment 
et trait lespee 
et giete lescu sor sa teste 
et fait bien samblant de lui desfendre. et agloual le fiert si del pis del cheual 
quil le fait voler a terre 
Lors descent a terre. 
quar plus ne le voloit touchier a cheual. 
et trait lespee 
et li cort sus 
mais il le trueue tel atorne 
quil not nul pooir de se releuer de la
ou il gist. 
Et il li esrace le heaume de la teste
et li a abatu la uentaille 
et dist 
quil locirra 
sil ne se tient pour oltre. 
Et quant cil uoit lespee nue sor sa teste. 
si ot moult grant paor de mort 
si dist. 
ha : gentieuls cheualiers. ne mochies mie 
quar iou me tieng por outre. et li tent sespee. 
et agloual le rechoit 
si li demande porcoi il uoloit le cheualier ochirre 
Et cil dist 
quil le uoloit ocirre por. j. sien escuier 
quil li auoit auant hier ocis. 
par foy fait agloual cestoit grant desmesure 
quant por. j. escuier uolies ocirre. j. cheualier.
Et por ce Voeil iou 
que vous vous metes en sa prison.
Et cil respont 
quil le fera volentiers. 
puis caltrement ne puet estre. 
ors vint maintenant au cheualier. 
et sagenoille deuant lui 
et li crie merci del mesfait 
quil li a fait. 
Et cil li pardonne moult uolentiers, pardon. 
puis vient li cheualiers conquis 
et dist a agloual. Sire il est hui mais tamps de herbergier. 
et vous serois plus a aise a mon ostel 
que en nul lieu 
ou vous puissies hui mais herbergier. 
quar la nuis aproche durement 
Et iou ai chi pres. j . mien rechet. 
Et por chou vous pri iou
que vous demores hui 
mais auec moi. 
Et agloual li otroie. 
Et
puis demande au cheualier 
quil auoit conquis 
qui il est 
Et il dist 
quil est del castel de roguedon 
qui est dilluec a vne lieue englesce. 
et se vous y uolies uenir. iou vous y honorroie sor tous hommes. 
et iou le doi bien faire. 
quar vous maues de mort rescous. uous dirai fet li cheualiers conquis 
que vous ferois entre vous. ij. vous venres: herbergier aueques moi 
si en serra la feste greignor 
que 
se nous estiemes parti li vns de lautre.
Et agloual en prie tant le cheualier 
quil li otroie 
Lors sont tot. iij. li cheualier retorne. 
et uont tant quil sont uenu a. j. petit praelet. 
qui estoit en mi lieu de la forest
et el milieu de cel prael auoit vne tor forte et haute
et estoit close de murs et de fosses tot entor. 
Et il uindrent a la tor 
si entrerent ens. 
et cil de laiens lor corent as estriers 
et les font descendre 
por euls desarmer. 
quar grant mestier auoient de reposer. 
Et quant il sont alegie de lor armes,
si les maine li sires en la maistre sale. 
Et agloual li demande 
comment il a a non. 
et il dist 
quil a a non Griffons del mal pas 
Et vous sire fet il 
comment aues uous non. 
Et il dist 
quil est de la maison le roy artus 
si ai a non agloual. 
Et cales vous querant fait Griffons.
et il li conte lauenture de la royne et de lancelot.
et comment. j. cheualiers emportoit vne teste torsee par deuant lui. 
Si en auons tuit iure. 
que se nous poons le cheualier connoistre ne trouuer. 
que nous emporterons la soie teste au roy artu et a la royne genieure. 
Et 
por ceste chose achieuer sommes nous meu iusques a . X.cheualiers lez meillors 
que on puet trouuer en la meson le roy artu. 
qui iamais ne finerons derrer 
iusquatant que nous laurons troue, 
Quant Griffons entent ce 
que agloual li dist. 
si se porpense 
que il porra faire. 
Car il set bien se agloual le connoist. 
et il li die le voir 
comment il en est.
quil ne creroit mie 
quil neust ocis lancelot. 
si len conuenroit a morir 
sil en sauoit la nouele. 
Lors li respont Griffons et dist.
que ce seroit trop grans damages 
se lancelot estoit ocis. 
Mais or me dites y perdistes vous fors lancelot. Enon dieu fet il oil. keu le senescal 
et saigremor le desree 
et dodynel le saluage 
Mais de la perte 
deuls ne nous est il mie tant comme de lancelot. 
Non fait Griffons. 
Et sasulries vous boin gre 
qui z vous rendroit le senescal. 
Si mait diex fet agloual oil. et moult grant ioie en asulriemes. 
Or sachies fait Griffons 
se vous estes demain a lermitage de la haie 
que vous li troueres. 
En non dieu fait agloual grans mercis 
et iou y serai 
Celui nuit iut laiens aissel agloual. 
et lendemain 
si tost comme il uit le ior. 
se leua 
et prist sez armes 
et puis monta 
et sen entra en son chemin tout droit a lermitage de la haie 
que Gryffons li auoit dit. 
Et quant il sen fu partis de son ostel 
Si vint Griffons maintenant a keu le senescal 
et li dist vous estes deliures de prison. 
et ie voeil 
que uous ales maintenant a lermitage de la haie. 
et vous rendes a agloual 
que vous troueres la.
Et sil vous demande aa 
qui vous y envoie vous li dires
que vous ne sasulres 
qui 
Et pour chou 
que ie ne uoeil mie. 
que nus sache nulles noueles de moi. voeil iou 
que vous ne le dites a nullui 
ou vous aillies et voel 
que vous le me fianchies. 
Et que vous ne dites mie 
que vous aies este chaiens en prison. 
Et cil li fiance 
qui moult estoit lies de sa deliurance. 
Si li fist Griffons aporter a mangier. 
et puis
si commande 
con li aporte sez armes. 
et keux sarma 
puis monta sor son cheual el 
Et sen vint tot droit au lieu.
ou Griffons li auoit dit. 
si y troua agloual 
qui moult fist grant ioie de lui 
quant il le uit. 
et li demanda tout maintenant 
dont il uenoit. 
mais il nen uault riens dire. 
quil nen mentesist sa foy 
Et lors li conta agloual 
comment. X. compaignon de la table roonde estoient meu por querre lancelot 
Et que iamais ne fineroient desrer. deuant chou 
quil en alulroient oi vraies noueles. 
Et vous fait il a keu : 
quen feres. venres vous 
o nous en ceste queste 
por amor de lancelot. 
Certes il entrast volentiers pour vous.
se vous fuissies adires ensi 
comme il est. 
Et il dist 
quil y enterra moult volentiers 
Si iura sor vne crois de fust autretel sairement 
comme li autre auoient fait. 
Et lors acoillirent lor chemin ensamble.
Mais atant laisse li contes a parler deuls iusques a vne autre fois. 
Et retorne a parler de monseignor Gauuain 
si comme il se parti de ses compaignons 
et comment il li auint 
OR dist li contes 
que quant mesires Gauuain 
se fu partis de sez compaignonz
quil cheualcha tous seus moult dolans et moult pensis de Auenture a
coi il auoit failli. 
si erra toute ior 
sans boire et sans mangier et sans auenture trouer 
qui a conter face. 
Et tout ensi erra au secont ior et au tierch et au quart. 
Et au quint ior li auint il 
quil passa par deuant la maison mathamas. 
qui tenoit saigremor en sa prison. 
et mesires Gauuain cheualchoit et auoit si grant talent de dormir 
quil ne sauoit 
ou il aloit.
Et mathamas estoit deuant sa porte 
mais onques mesires Gauuain ne li dist mot. 
et si lauoit mathamas salue. 
Et quant mathamas uit ce: 
quil ne li respondi mie. 
si quida 
quil le laissast par orgueil. 
quil ne daignast parler a lui. 
ors entra maintenant en sa maison. 
si demanda sez armes. 
Et vns. Lescuiers li aporte 
et li demande en quel lieu il uoldra aler. 
Et il dist apres le plus orguellous cheualier del monde 
Car iou lai fait il salue et il ne me daigna respondre 
Si men pesera moult durement. 
se iou ne li abaich son orgueil. 
Lors monte mathamas maintenant sor son cheual
et sen uait apres monseignor Gauuain. 
Et tant quil le uit et li escrie sire cheualiers tornes cha lescu. 
Et mesires Gauuain sesueille 
qui encore aloit tot dormant 
et voit celui uenir tot apreste 
por lui ferir. 
si sesmerueille moult pourcoi chou est. 
Si embrache lescu et alonge le glaiue 
et le fiert si durement 
quil le porte del cheual a terre. 
Et lors descent de son cheual. 
quar a cheual ne le veult il pas requerre. 
Si trait lespee del fuerre: 
et cort sus a mathamas 
qui ia se releuoit 
si le fiert si durement
quil le rabat a terre. 
et li esrache le healulme de la teste si felenessement 
ca poi 
quil ne li a esrachie le nes. 
si saine mathamas trop durement. 
Et mesires Gauuain li commande 
quil se rende 
ou il li copera la teste sans plus atendre. 
Et il iut grant piece a terre 
quil ne dist mot 
quar trop estoit angoisseus de chou 
que mesires Gauuain li auoit fait au heaume esrachier 
Et quant il fu reuenus 
et il uoit lespee sor sa teste 
si dist 
ha: sire cheualiers ne mochies mie : 
quar uous ni gaaigneres riens. 
Lors li demande mesires Gauuain 
comment il auoit a non. Iou sui fet il apeles mathamas. 
ha : fet mesires Gauuain vous estes cils chies 
qui saigremors et dodyniaus alerent querre a mangier por la royne. 
par mor chief iou vous ocirrai 
ou vous me dires chou 
que vous en saues. 
ha : sire fet mathamas por dieu merchi. 
Certes se vous me uolies 
por tant laissier iou vous rendroie saigremor le desree. 
aincois quil fust anuitie : 
voire fet mesires Gauuain. 
par mon chief iou vous lairai donkes. 
Mais iou voel 
que vous me fiancies 
que vous le feres ensi 
comme vous laues dit.
et que vous irois en prison la 
ou iou vous enuoierai. 
Et mathamas li fiance. 
Lors monte mesires Gauuain sor son cheual et mathamas sor le sien. 
si retornerent tot le chemin 
quil estoient uenu. et
tant quil vindrent au castel mathamas. 
ouant cil de laiens sorent 
que lor sires estoit conquis 
si volrent core sus a monseignor Gauuain.
mais mathamas lor desfendi sor lez iex de lor testes. 
Et il estoient laiens. XXx. cheualier ou plus. 
si que Gauuain ni peust auoir duree. 
Et lors fist mathamas traire saigremor hors de prison. 
si le rendi a monseignor Gauuain. 
Et quant il le vit 
si li dist
quil nauoit mie en trop male prison. 
Et de che disoit il uoir. 
Car moult li auoit aidie la fille fsarz al mathamas.
et moult lauoit honore en sa prison. 
Et quant saigremors uit monseignor Gauuain 
si li fist moult grant ioie 
et il a lui. 
Et mesire Gauuain apele mathamas 
et li dist Sire il vous conuient aler a la Cort le roy artu. 
et si vous metes del tot en sa prison de par Gauuain son neueu. 
et dites a madame la roine 
que tot einsi ai troue sagramor li desree. 
et sele uos demande 
quil est deuenuz 
si porois dire 
quil est entrez en la queste de lancelot dou lac enpres les autres compaignons. 
et sans faille il auoit ia conte a sagramor la queste 
ou il estoient entre. 
et cil i auoit fet tot autretel seirement comme li autre compaignon firenti etlPisoc mathamas dist 
quil le fera volentiers. 
Mais atant laisse ore li contes a parler de lui 
et daus tous 
et retorne a parler de hector dez mares 
Et dist li contes 
que quant hector des mares 
se fu partis de sez compaignons ensi 
comme li contes a deuise. il erra iii. iors en la forest. vne heure auant et autre arriere 
sans auenture trouer 
qui a conter face Au quart ior li auint 
que ses chemins le mena a la planche
ou dodyniaus li saluages estoit cheus en laigue 
Et quant il vint la 
si vit bien 
quil ne pooit par aillors passer 
que par illuec 
si descent. 
et atache son cheual a. j. arbre 
et dist
que por la perte dun cheual ne laira il mie 
que il ne past outre. 
Car iou voi bien fait il 
que ceste plance ne fu pour el faite. fors por lez cheualiers errans deceuoir. 
Lors se met sor la plance moult hardiement 
et passe outre tous armes comme cil 
qui estoit tant hardis 
quil ne doutoit nulle auenture 
que il trouast 
ne 
quil ueist. 
Et quant il vint a la riue de lautre part. 
si vit le castel 
ou dodyniaus li saluages estoit en prison. 
Et il sadreche maintenant cele part. 
quar il y voloit herbergier. 
Et lors se regarde 
et uoit de laiens issir. j. cheualier arme de toutes armes. 
qui li acoroit lance leuee 
et li crioit
quil se rende 
ou il morra ia. 
Mais hector ne sesmaie mie
Ains alonge la glaiue 
et met lescu deuant son pis. 
Et quant il vindrent li vn pres de lautre. 
si li guenchi cil 
quar il ne losa atendre 
por ce 
que trop li sambloit fors. 
Et hectors 
si fiert celui si durement , 
quil le porte a terre.
puis traist lespee 
et le fiert parmi le heaume si durement 
que cil est si estordis 
quil ne set sil est iors 
ou nuis
Si chiet a la terre as dens tous estordis et tous pasmes.
Et hector le prent au heaume 
et le traist le longour dune lance 
quar li lach del heaume estoient fort. 
si quil ne porent rompre. 
Et il le fiert si del pomel de lespee 
quil li fait lez mailles del hauberc enssatrer en la teste 
Si latorne tel
que li sans li vole parmi la bouche 
et parmi le nes et parmi lez oreilles. 
Lors li cope les las del heaume et li dist 
quil li copera la teste 
sil ne se tient por outre. 
Et cil ne li respont mot 
quar il estoit encore en pasmisons. 
Et hector le laisse reposer 
tant quil ait salaine reprise. 
Et
quant il pot parler 
si dist a hector. 
quil ne locie mie
quar il se tient por outres. 
Et en ce 
quil disoit ceste parole. 
si sosleuoit tout belement a hector le pan de son hauberc.
quar il li voloit lespee bouter parmi le uentre. 
mais hector le prist par le pusilng 
si li tolst lespee et li dist. 
ha y Cuiuers traitres desloiaus uostre traison 
ne vous y asura ia mestier ne ne vous garantira 
que vous ni soies mors. 
Maintenant hauce hector lespee. 
si li cope la teste 
et maintenant uit issir del castel iusqua. xij. escuiers 
qui tot li chieent as pies. 
si li dient
ha : sire beneois soies vous 
qui nous aues uengie del homme del monde. 
que nous plus haiemes. 
Or uenes aueques nous 
quar li castiaus est vostres dez ore mais. 
puis que vous en aues le seignor ocis. 
Et saciez 
quant cil de laiens en safulront la uerite. il vous ameront plus 
que se vous auies a cascun donne. C. mars de fin or. 
Lors sen vont li. iiij. erranment el castel 
et content la nouele a tous 
qui moult lor plaist et moult en sont lie tot cil 
qui lofilent dire. 
Si issent del castel 
et viennent a hector. 
et li amainent. j. boin cheual. si li donnent 
et puis lenmainent a force el castel 
et li dient
quil remandra laiens auec euls. 
et sera a isal deuls tous sires.
Et il dist 
quil ne le seroit en nulle maniere. 
mais toutes voies le firent il desarmer 
et lenmenerent el maistre palais. 
Et
lors encontre la damoisele 
qui dodynel auoit sieui iusqua la planchle. 
et hector le salue 
et elle lui. 
Et elle auoit este amie au cheualier 
que hector auoit ocis. 
mais il estoit si traitres et si desloiaus 
quele ne lamast por riens. y a nuit 
quant il orent mangie demanda la damoisele a hector 
dont il estoit. 
et il dist
que il estoit de la meson le roy artu. 
par foy fait elle de chou 
mest il moult bel. 
Car aussi en a il j. de la maison le roy artu chaiens. 
voire fet il amenes le auant 
si le uerrons. 
et elle le fait amener 
Et quant hectors le uit 
si li cort lez bras tendus. 
si fait li vns lautre moult grant ioie. 
Et hectors li demande 
quel besoins et
quel auenture lauoit la amene. 
Et il li dist. 
que vne damoisele li auoit amene iusqua la plancshle. 
Qu il dut estre mors et noies. 
Et quant il fu uenus a la riue. 
si le prist vns cheualiers 
et le fist metre en sa prison. 
Et lors vint la damoisele deuant lui 
et il le connut 
si li demande porcoi elle lauoit la amene. 
par foy fet elle ce vous dirai iou bien. Il est voirs 
que mes amis 
qui mors est orendroit vous haoit sor tous hommes pour vne plaie 
que vous li fesistes antant a vne assamblee. 
Si me dist 
que iames ne duelrlroie a lui
quil ne mochesist 
se iou ne faisoie tant 
que iou vous amenaisse cha : 
si me fist aler a la cort le roy artu
por vous querre 
et bien mauoit commande 
que iou ne reuenisse mie sans vous. 
Et por ce fis iou tant 
que vous uenistes auec moi 
et passastes laiglule. 
Et quant il sot 
que ce fustes vous.
si se fist armer. 
et vous corut sus 
et vous prist et mist en prison 
ensi 
com vous aues este. 
et disoit 
que iamais nen isteries. 
Mais or vous en est si bien auenu 
que cils cheualiers vous en a mis hors 
Car il li a la teste copee. 
Or vous ai iou dit ce 
que vous me demandastes. Sire fet dodyniaus a hector. 
or me dites 
sil vous plaist 
quele auenture vous amena ceste part. 
Et il li conte 
comment li compaignon de la meson le roy artu. 
se sont esmeu 
por querre lancelot del lac. 
Et li dist la nouele 
que la royne aporta a cort. 
Si ont fet il no. X. compaignon iure sor sains que iamais ne finerons derrer 
deuant a ce 
que nous en afulrons oy certaines noueles de lui. ou de sa mort. ou de sa vie.
Certes puis quil est ensi fait dodyniaus. iou vous creant loiaument 
que iamais en la cort le roy artu nenterrai 
deuant que li autre y soient uenu. 
si sui orendroit compains de ceste queste. 
Et hector en est moult lies. 
Cele nuit offrirent cil del castel a hector la seignorie deuls tous, 
et de lor castel 
mais il ne lauoit talent de prendre. 
ains sen partirent lendemain entre lui et dodynel.
Et errerent 
tant quil vinrent au ior deuise a la crois.
Si auint si bele auenture 
que tot li compaignon y uindrent a heure et a tamps. 
si en furent moult lie. 
Et orent moult grant ioie dez. iij. compaignons 
quil orent troues. 
quil quidoient auoir perdus.
Et ore lez voient sains et haities. 
Et lors conte chascuns ce
quil ot troue en la semaine. 
mais il ni ot onques celui
qui riens eust oy de lancelot 
ne 
qui noueles en aportast. 
si en furent tuit moult dolant et moult corocie. 
Et mesires Gauuain dist. 
puis quil nen ont riens oi. 
que dez ore 
mais sen pueent il bien partir del tot 
Lors oste cascuns son heaume de sa teste. 
Et mesire Gauuain tous premerains le sien. 
si sentrebaisent tout au departir. 
et ploerent tout de pitie. 
por ce 
quil seuent bien
quil ne sentreuerront 
mais a piece ensi ss ensamble 
comme il sont maintenant. 
Et mesires Gauuain sen part deuls tous premiers aussi grant doel faisant 
comme sil ueist 
que tous sez linages fust mors. 
Et aussi pleurent tot li autre compaignon. 
Si tint chascuns sa uoie par soy.
Mais atant laist ore li contes a parler deuls tous 
et retorne a parler de monseignor Gauuain. Chou dist li contes 
que quant mesires Gauuain 
se fu partis de sez compaignons. 
si com li contes la deuise 
quil sen ala tous seus. 
Et partot 
ou il aloit demandoit noueles de lancelot. 
mais onques ne troua 
qui noueles len desist. 
Et
quant il ot bien erre. XV. iors sans nulle auenture trouer 
qui a conter face. 
Si auint. j. samedi au soir. 
quil vint a vne abbaye blanche. 
et illueques laissa il sez armes. 
et en prist vnes autres. 
Et lendemain y demora toute ior por chou 
que diemenches estoit. 
Et au lundi matin oy messe. 
puis se parti de laiens 
et erra la plus droite voie 
quil pot uers le royalme destrangort 
Et lors ls arsal vint a vne fontaine 
dont liaue estoit bele et froide. 
Mesires Gauuain vit la fontaine si clere 
quil li en prent grant talent de boire. 
si descent de son cheual. 
et osta son heaume. 
si en but moult uolentiers. 
Et en ce quil buuoit estes vous vne damoisele sour. i. palefroi 
qui sen uenoit grant aleure tot seule le chemin. 
uant la damoisele aprocha de la fontaine.
si vit monseignor Gauuain 
si le salue 
quar bien le connissoit. 
quar il nauoit mie son heaume lachie. 
Et mesires Gauuain respont et dist
que boine auenture ! doinst diex. 
Mesire Gauuain fait la damoisele 
ou irois vous ensi. 
Si mait diex fet mesire Gauuain iou ne sai.
Et cales vous fait elle querant. 
Certes fet il iou quier aucun homme ou aucune femme 
qui me deist noueles de monseignor lancelot del lac. 
Ou est il 
dont fet elle 
Par foy fait il on quide a la cort le roy 
artu 
quil soit mors. par foy fet elle de lui ne sai iou riens. 
mais che seroit grans damages 
sil estoit mors. 
Et ia 
se dieu plaist ceste parole ne sera ia voire. 
quar trop en seroit cheualerie abaissie. 
Et si vous pri sire fait elle. 
que vous uenes husi mais herbergier o moi.
Et iou vous herbergerai a vostre volente. 
Et il dist 
qui
si fera il volentiers. 
mais ce sera vne autre fois. Sire fait elle 
si ferois 
et uees la le chastel 
ou vous gerres anuit.
Et mesires Gauuain li otroie toute voies. 
que il sen ira auec lui. 
Atant se sont mis au chemin. 
si sen uienent iusques au chastel, 
Et quant il sont descendu. 
si montent el maistre palais
et desarmerent monseignor Gauuain 
et puis lenmaine la damoisele seoir en vne cambre. 
Et quant il y ont vn poi sis. 
si vint laiens vns valles 
qui dist a la damoisele. Dame mesires est uenus si amaine auec lui. XXX. cheualiers. va tent 
fet elle arriere, 
et
si li di 
quil viegne cha parler a moli. 
Lors demande mesires Gauuain porcoi il maine tant de cheualiers. Sire fet elle iou le vous dirai. Il est voirs 
que deci a. ij. lieues aura demain. i. tornoiement feru deuant le castel del molin. si boin 
que de meillor noistes vous onques parler 
si le fait ferir li roys masrlbouars:
qui estoit parens Galehot le fil a la bele iaiande. 
et ont entreuls establi 
que cil 
qui sera tenus au meillor cheualier aura. j. espreuier et. j. faucun en ramembrance de la victoire. 
et se li cheualiers a samie aueques lui. elle aura le plus riche capel del monde. et por chou 
que mes amis volra conquerre ceste honor mande il tous lez cheualiers de cest pais 
Si ma dit 
quil me menra aueques lui. 
si aurai le capel 
sil onques puet. 
Si vous pri fait elle a monseignor Gauuain par la foy 
que vous deues a uostre oncle le roy artu 
que vous aidies a mon ami.
Et iou sai bien 
se vous li voles aidier 
quil aura la victoire del tornoiement: 
A ches paroles vint en la cambre li cheualiers.
Si estoit vns cheualiers bien fais de cors. grans et quarres de tous membres. 
Si estoit blans comme laine 
Et quant samie le uit
si se drece encontre lui. 
et li dist sire vees chi monseignor Gauuain 
qui demain vous aidera au tornoiement. 
Et quant li cheualiers lentent
si cort sus lez bras tendus a monseignor Gauuain. 
et li dist
que bien fust il uenus sor tous lez cheualiers del monde. 
Et mesires Gauuain li demande 
comment il auoit non. 
Et il dist 
quile auoit non thanaguis 
puis li conte del tornoiement 
qui deuoit estre. tout ensi 
com la damoisele li auoit dit. 
quar il ne quidoit pas
quil le seust encore. 
si li requiert 
quil li ait. 
Et mesires Gauuain dist 
quil li aidera volentiers. Grans mercis sire fet li cheualiers.
Dont ne doute iou mie. 
que iou naie lonor del tornoiement. A
tant sassistrent au souper. 
si furent moult lie cil de laiens de la promesse 
que mesires Gauuain lor auoit faite. 
Car grant fiance auoient en lui de uaintre le tornoiement. A lendemain matin 
quant il furent atorne sen partirent. 
et la damoisele se uesti si richement 
que nulle femme ne fu onques miex. comme cele 
qui bien sauoit 
que elle seroit ueue de haus hommes et de haus barons. 
Et elle estoit sans faille vne dez plus hautes femmes del pais. 
Et li cheualier errerent 
tant quil vinrent sor le haut tertre. 
si virent en la ualee desouz le tornoiement 
qui ia estoit commenchies en vne moult bele plainne. 
Et li roys marboars ne portoit mie celui ior armes 
Ains auoit fait drechier vnes loges en mi les pres 
ou sa femme
et celes dou pais estoient assises 
por le tornoiement regarder. 
Si auoit illueques une niece la royne 
qui disoit oiant toutes les dames et les damoiseles 
que elle aueroit le capel. 
et que sez amis le faisoit encore le miex : 
que nul 
que elle en ueist. 
Mais
quant lamie thanaguis y fu uenue 
et elle oy lauantanche 
que la damoisele faisoit. 
Si dist 
que elle ne disoit pas voir 
Et porcoi damoisele fet elle por chou fet lamie thanaguis 
quil y aura meillor cheualier 
qui orendroit y est uenus 
Et qui est ce fait la damoisele. 
par foy fait elle le non de lui ne sasulres vous mie ore. 
Mais vous le porrois par tamps connoistre. 
Lors fu cele moult corocie. 
si dist a la damoisele 
quele veigne seoir les lui : 
pour veoir le cheualier 
que elle dist. 
Et cele y uait maintenant 
qui regarde lez cheualiers 
qui poignent amont et aual 
Et mesires Gauuain demande a thanaguis 
quel part il se volra torner. 
Et il dist 
quil voloit estre encontre lez gens le roy. 
Et quant il sont torne cele part 
ou il se voloient torner. 
si poignent ensamble 
por aidier a lor compaignons 
Et mesires Gauuain se met es rens por iouster. 
et maintenant vint encontre lui vns cheualiers moult preus.
si sadrecent li vns encontre lautre 
quamque li cheual porent corre. Li cheualiers brise sa lance. 
et mesires Gauuain le fiert si durement 
quil le trebuche du cheual a terre. et au caoir 
quil fist brise son bras. 
Et mesires Gauuain laisse corre as autres 
si fiert
et abat 
quamquil encontre. 
Si le fait si bien 
que tout dient
quil en doit auoir le los et le pris 
Et celle ki estoit amie au cshleualier thanaguis dist a la nieche le roi ki deles li estoit. Damoisielle ne uous disoie ie uoir 
cou est cil a cel escu blanc 
cil ki tant en uaint. 
En non dilelu fait elle uous parles encore trop tost. 
Car par auenture sil le fait orendroit bien tel 
cose puet auenir kil nel fera mie si bien sempres. 
et pour cou ne deues uous pas tant dire ke uous ni puissies recouurer 
et ke uous ne uous en repentes. Ie ne men repentirai ia fait elle 
car iou sai bien kil le fera sempres mieus kil ne fait ore. 
Et se uous le counissies 
autressi bien 
comme iou fach uous ne le desdiries ia ANsi parloient ensamble du bien fait monseignor Gauuain. et endementres 
quil parloient ensi
si issirent del castel iusques a. ij cheualiers armes 
pour aidier a la maisnie le roy 
qui ia defailloit moult durement. 
quar malement les auoit menes mesires Gauuain. 
Et quant il furent uenu a lassamblee si le firent si bien 
que deuant les fers de lor lances ne remanoit nuls en sele. 
Ains les font voler a terre. 
Si les encauchent 
si que a fine force lor couuint guerpir la place. 
Car cil 
qui encontre euls estoient lez menoient moult mal. 
Et mesires Gauuain recueure si bien 
que tuit cil de la place sen esmerueillent 
Si sefforce tant a quel que paine. 
que si compaignon sont remes aueques lui. 
et remenent a lassamblee auec lui 
Et lors uint a lassamblee li freres le conte 
si amena bien 
auec luila iusques a. ccc. cheualiers. 
Et quant il aprocent del tornoiement. 
si quil ni ot que del ferir 
si uiennent 
si rengiement kil reusent ariere la maisnie le roi iusca leur lices. 
mais illeukes se retindrent il 
comme cil ki mout estoient preudoume 
sil ne fussent si poi. 
Si sousfrirent une piece ceus ki de pries les encauchoient 
com cil ki estoient a grant meschief. 
Si uint vns cheualiers armes dunes armes vermeilles. et son escu fu aussi uermel. 
et fu si seus 
quil ne menoit auec lui escuier ne garcon 
et uenoit parmi les pres 
Et quant il vint pres del tornoiement. 
Si commencha lez cheualiers a regarder. 
si vit les gens le contes 
qui le faisoient trop bien 
Et li cheualiers se torne maintenant vers le gent le roy. 
Et quant les dames le virent. 
si commenchierent a crier. 
or cha gentieuls cheualiers. 
si aidies a chiaus 
qui gregnor mestier en ont. 
et il sen uait ades encontre chiaus 
qui mesires Gauuain auoit aidies. 
Si lor laisse corre le cheual.
et abat le premier 
que il encontre 
et puis le secont et
puis le tiers et le quart. 
ne nus ne lencontre 
que moult ne le redoute. 
Et cil 
qui sont deuers monseignour Gauuain en sont
si esbahi ca poi 
quil ne senfuient. 
Lors dient les dames 
qui sont as fenestres 
que li vermauls cheualiers falilsoit tant darmes 
que tout uaincoit le tornoiement. 
Et tant que mesires Gauuain en sot les noueles
qui sestoit ales esuenter dehors le tornoiement. 
Si li dist vns valles.
que laiens a le meillor cheualier 
quilonques veist 
Quant mesires Gauuain entent lez noueles del cheualier 
qui si bien le faisoit. 
si sesmerueille trop durement 
qui cil puet estre 
Si relache son heaume 
et prent vne lance. la plus grande et la plus forte 
que il puet trouer. sivint encontre le cheualier vermeil. 
Et si tost comme il sentreuirent. point li vns vers lautre. 
Si sentrefierent molt durement. 
si que les lances volent em pieces. 
mais il ne cai ne li vns 
ne li autres. 
si fu mesires Gauuain moult dolans de chou 
quil nauoit le cheualier abatu. 
Et encore en fu cil plus dolans. de chou 
quil ner lot abatu. 
si en est si honteuls 
quil ne set 
que dire. 
Et tout cil 
qui la iouste orent veue dient 
que moult sont li cheualier de grant proece. 
Et cil reprendent lances noueles. et se radrecent li vns vers lautre. 
si sentrefierent si grans cops 
quil sentremettent lez fers des glaiues parmi les chars blances. 
mais il nen y ot nul 
qui gaires fust naures. 
si sentrehurtent si durement. 
que a grant paine sont demore es archons. 
si ont depechiet lor glaiues aussi comme deuant. 
Lors reprendent ambedoi noueles lances li cheualier moult fortes et moult roides 
si repoint li vns encontre lautre. 
por faire la tierce iouste 
Si sentrefierent parmi les escus 
Si brise mesires Gauuain son glafilue. 
Et li cheualiers le fiert si durement. 
quil le porte del cheual a terre tout enuers. 
puis sen uait outre 
por faire son poindre. 
Et trait lespee 
si se fiert entre les gens le conte
et les maine ferant iusques es lisches 
ou les dames sestoient apoies.
Et quant il les ot menez iusques la 
Si sen tornerent en fuies les gens le conte 
Car plus ne le pooient soffrir. 
Et
lors commencha Cache 
qui longuement dura. 
tant que moult en prisent la gent le roy 
Et quant li cheualiers vermauls le voit 
que cil estoient desconfit. 
si se remest en son chemin 
et se remet en la forest 
qui pres diluec estoit 
Et mesires Gauuain fu remontes.
Si a si grant doel 
quil nose remanoir en la place. 
Ains sen uait apres le cheualier 
qui abatu lauoit. 
et iure 
que iamais ne inera derrer 
deuant quil laura trouue. 
et sil nest de la maison le roy 
artu il se combatera tant a lui 
quil sera outres ou mors. 
et autrement ne puet remanoir. 
Et sil seust
ke lanselos fust uis il quidast uraiement 
ke che fust il :
Mais pour chou kil cuidoit 
quil fust mors ne sauoit il ke dire 
si sen uait uiers la foriest grant aleure tous courechies et Tegrete sa meskeanche 
ke ia li est auenue en ceste queste par deus fois. 
An tel doel 
et en tel ire cheualche mesires Gauuain 
Et vit tous iors le cheualier deuant lui. Il sielt toz iors les escloz au cheualier 
et bien set il 
quil le sielt droitement 
Si a tant ale 
quil vint a la maison dun forestier
qui estoit herbergies deles vn viuier. 
Et li cheualiers entra en la cort. 
et uallet li saillent a lestrier. 
Si le desarmerent 
et lenmainent en la maison. 
Et mesires Gauuain y uint apres 
et se desarma. 
Et quant il fu desarmes 
si entra en la maison. 
et troua hector 
qui se seoit sour vne couche. 
Et il cort cele part et lacole. 
et mesires Gauuain li fait plus grant ioie 
que li cuers ne li aportoit. 
Et hectors li demande 
dont il vient a tele hore. 
Et il dist 
quil vient dun tornoiement 
qui fu chi pres a lissue dune forest. 
si ai toute ior sieui vn cheualier a vnes armez vermeilles 
qui trop bien la fait 
Mais endroit de moi men plaing. 
quar il ma fait la plus grant honte
qui onques mais mauenist. 
Comment fait hector. 
Par foy fait mesires Gauuain nous ioustames moi 
et lui voiant tous cheaus de la place par. ij. fois. 
si ne le poi abatre. 
ne il moi. mais toutes voies me naura il en lespaulle. 
Si avint à la tierce iouste 
quil me porta a terre. 
Quant hectors etnltent chou 
que mesires Gauuain li dist. 
si en est si dolans et si honteus 
quil ne set que dire. 
quar il en quide estre mal de lui.
ne sa haine ne uolroit il en nulle maniere auoir. 
Maintenant sasgenoille deuant lui 
et li dist : 
ha : sire 
por dieu pardonnes le moi. 
Car certes iou ne vous connissoie mie. 
Et si vous iurrai 
que en nulle maniere ne le vous eusse fait. 
se iou vous eusse conneu sor tous les sains del monde 
Et quant mesires Gauuain entent 
que chou auoit il fet 
Si li pardonne moult bonement. ele nuit iurent li doi cheualier moult a aise laiens. 
Et lendemain
si tost come il apercheurent le ior sarmerent 
et dirent 
quil yront ensamble 
tant que auenture lez departira. 
Lors sen partirent 
et errerent tant
quil vindrent en vne gaste lande 
qui estoit loing del rechet. 
Et
quant il orent erre bien demie lieue 
si trouuerent vnes broches et virent a destre partie del chemin vne vies capele. il tornerent cele part pour oir messe. 
quar il nestoit mie encore heure de tierce.
Et quant il uifnlrent pres dilluec 
si atacherent lor cheuauls a vn arbre 
puis entrerent ens 
mais il ni trouerent homme ne femme. 
Ains virent la chapele vielle et ancienne. 
si que li mur en estoient fendu et creue. tout ensi 
com sil fuissent porri. 
Et il vinrent a lautel. 
si le trouerent degaste et keu. 
Et uirent par derriere vn petit huis 
qui ouroit en j. chimetnltiere. 
Si y auoit vne tombe de marbre uermelle. 
ou il auoit lettres blanches portraitres moult soutieument
Si regardent les lettres 
que pour noient ne sont il mie uenu cele part. 
quar sans auenture trouer ne sen partiront hui mais 
Et hectors lut les lettres 
qui disoient. Os tu cheualiers errans 
qui uas querant auentures. gardes 
que ia ne metes le pie en chest chimentiere.
por acomplir les auentures 
qui y sont. 
quar chou seroit paine gastee.
Se tu nes li chaitis cheualiers 
qui par sa luxure a perdu a achieuer lez auentures del saint graal. 
ou il ne porra iames recouurer. De ceste nouelle sesmerueillerent moult li doi compaignon 
et dient 
quil nentendent mie tres bien 
que les lettres dient. 
quar elles parolent trop oscurement 
Neporquant dist mesires Gauuain 
que des auentures del cimentiere ueoir ne sen tenra il mie. 
Atant sen vont a luis del cymentiere veoir entre lui et hector. 
et virent vne tombe 
qui ardoit clerement et si cler 
que on en ueoit loins bien vne lance, 
Et toutara bumns tomb entour auoit. Xij. tombes 
qui nardoient mie. 
Et sor cascune auoit vne espee drecie DE ceste auenture sesmerueilla moult mesires Gauuain et hectors. 
Et quant il ont asses la tombe regardee. 
Si dist mesires Gauuain a hector. par mon chief uees chi la plus merueilleuse auenture
que iou onques mais ueisse. 
Si conuient 
que nous y assaions 
se nous a honor volons de chaiens partir. 
Si vous pri 
que vous mi laissies aler 
pour sauoir 
que chou puet estre. 
Et vous matenderes chi. 
si ne vous moues pour chose 
qui puist auenir deuant chou
que iou aie del tout failli ou achieue. Sire fet hector volentiers. LOrs entre mesires Gauuain el chimentiere. 
Et quant il aprocha des Ltombes
si sesmerueilla plus 
que il nauoit fet hui mes. 
Car il vit les espees 
qui desor les tombes estoient 
queles vinrent uers lui 
et li donnerent grant cop sor le heaume. 
si quil na piet 
qui sostenir le puist. 
ainchois chiet a terre tous estordis as genouls et as paumes. 
Et quant il se dut releuer 
si sent descendre grant plente de colx sor sa teste. 
si quil ne set de soi prendre conroi. 
Ains chiet a terre en pasmisons. 
Et quant il reuint de pasmisons 
si ouri lez iex 
et se trouua a luis del cymentiere la 
ou hestor estoit. 
Et lors ot il trop grant honte. 
et dist 
que se il y deuoit morir 
si repairra il arriere a la tombe. 
Et quant il sen vint pres 
si sent lez espees uenir aussi comme deuant 
Et il se cueure au miex 
quil puet. 
mais chou ne li a mestier 
Car il fu a ceste fois pis atornes 
que deuant. 
quar li sans li saut parmi le nes et parmi la bouche. 
si a si grant angoisse
quil quide bien morir 
si se pasme 
et iut longement en pasmisons.
Et quant il reuint de pasmisons. 
si se troue deuant luis de la chapele aussi comme deuant. 
mais il est si las et si traueillies 
que a grant paine puet il aler ne parler. 
Et
quant hectors le uoit si atorne. 
si en ot moult grant dolor au cuer. 
si li demande 
comment il li est. 
Certes fet il maluaisement. Iou ne quit mie 
que onques mais nul ior de ma uie. me dolusse autant 
comme iou fais orendroit. 
Et si sui moult dolans de chou 
que iou sui li plus mescheans homs del monde Sire fait hectors encore nest mie nes li cheualiers 
a qui il nest mescheu aucune fois. 
Et lors prent hectors son escu 
et entre el cimentiere. 
et uait a grant pas Lenuers la tombe sazs
cl qui art. 
mais il not gaires ale 
quant il se sent feru grant cops sour son heaume 
si quil cai a terre. 
mais tost est sus saillis comme cil 
qui estoit plains de grant hardement.
Et quant il se quide del tout releuer 
si le reconuint a terre flatir. 
Car il ne puet sostenir le plente de cops
qui sour lui descendent. 
Si est si estordis 
quil na pooir de soi releuer, 
lains gist a terre aussi 
comme mors 
Et se messires Gauuain auoit este batus 
et foules. encore fu il plus asses.
Car il y demora plus asses 
que mesires Gauuain nauoit fait. 
Si se trouua a luis de la capele. 
Et lors fu il plus esbahis que trop. 
Mais plus nen pooit faire. 
Car tant estoit las et traueillies 
qua paines pooit il les iex ouurir. Au chief de pieches. 
se leua en estant. 
et vit vnes lettres a lentree del huis de la chapele 
qui disoient. Ia nus nenterra en cheste chimentiere
qui a honte ne sen parte. 
iusques atant 
que li fiex a la roine dolerouse y uenra:. 
Lors moustre hectors a monseignor 
Gauuain lez altres: 
Et il dist 
que en tous ces bries ne connoist il riens. 
Car trop parolent obscurement et autres auentures lor couuient il querre.
quar a ceste ont il failli 
Et hectors a si grant doel.
quil ne li poet respondre mot. 
ains sen repart de la chapele tous coroucies et mesires Gauuain aussi 
et uienent a lor cheuauls et montent 
et sen uont tout droit a vne vielle forest et anCienne
si trouuerent a lentree. j. chemin forkie. 
ou il auoit lettres escriptes sor. j. perron 
qui disoient. Os tu cheualiers errans. 
qui auentures uas querant. vois chi. ij. voies lune a destre lautre a senestre. mes garde si Chier 
com tu as ton cors. 
que tu ne tachemines en celui a senestre. 
quar bien saches 
que tu ne ten partiras ia sans honte 
se tu y entres. mez de cele a destre ne di iou pas 
quil ni a mie tel peril. 
Et lors
quant il ont es lettres leues. 
Si dist hectors a monseignor Gauuain.
Biau sire fet il iou vous commant a dieu 
Car en ceste uoie a senestre enterrai iou. pour chou 
que lez lettres le desfendent. 
Et vous enterrois en cest autre. 
Non ferai fet mesires Gauuain
mais vous enterrois el destre 
et iou el senestre. 
Par foy fet hectors ia ne sera autrement. 
que iou vous ait dit. 
Lors ostent lor heaulmes 
et sentrebaisent 
et pleurent au departir. 
Si entra hectors en sa uoie. 
et mesire Gauuain en la soie.